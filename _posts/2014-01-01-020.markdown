---
layout: post
title:  "مقابله با استرس"
categories: sable_zendegi_salem
---
<!-- kholase va tasvir -->
تنش قسمتي از زندگي روزانه ما است كه واكنش مثبت ومنفي به وضعيت‌ها نشان مي‌دهيم. تنش در مورد هر فردي متفاوت مي‌باشد. مثلاً موضوعي ممكن است براي يكي تنش‌زا و براي ديگري مسخره باشد.
هنوز هم فشار زمانه در زندگي روزمره مي‌تواند خطر بروز سكته قلبي را افزايش دهد. تنش‌هاي مكرر و پشت سر هم مي‌تواند باعث فشار خون بالا، افزايش ضربان قلب و افزايش سطح چربي گردد. 
آموختن چگونه زندگي كردن با تنش، به اين معني است كه خودتان را بشناسيد و موضوعاتي كه باعث هيجان شما مي‌شود را شناسايي نموده و ببينيد كه براي كاستن سطوح تنش چه اقدامي مي‌توانيد بكنيد. 

### ذيلاً چند پيشنهاد براي كاستن تنش ارائه مي گردد:

1. در هر زمان يك كاري را در دست بگيريد، حجم  كار خود را به كارهاي كوچكتر تقسيم نماييد و از به انجام رساندن هر كاري لذت ببريد.

2. هنر زيباي گفتن «نه» را بياموزيد. با اين كلمه فرصت بيشتري براي خودتان به دست خواهید آورد. اگر فرد «بله»گو باشيد، اغلب به اين معني است كه زندگي پرمشغله همراه با تعهد داشته و سرسپرده هستيد. 

3. زماني را مخصوص خودتان در نظر بگيريد 

4. در فعاليتهاي روزانه، همكاري را به رقابت كردن ترجيح بدهيد.

5. اهداف واقع‌بينانه‌اي براي كار خود ترتيب بدهيد. اگر بخواهيد تمام چيزها عالي باشد، به اين معني است كه هيچ چيز خوبي وجود ندارد.

6. در مورد دلواپسي و مشكلات مربوط به خود صحبت كنيد. احساس خود را در شيشه حبس نكنيد. 

7. در صورت امكان از مسائل تنش‌زا دوري كنيد، تا زماني كه حس كنيد كه مي‌توانيد با آن مقابله نماييد. 

8. مواقع خاصي را براي سرگرمي، تفريح و بودن با اقوام و دوستان درنظر بگيريد. 

9. برخي از اوقات خود را با  افرادي كه نسبت به آنها احساس خوبي داريد بگذرانيد. 

۱۰. سعي كنيد از آن دسته از فعاليت‌هاي فيزيكي كه براحتي بتوانيد تنش خود را خنثي كنيد، مثل قدم زدن در پارك بيشتر بهره ببريد. فعاليت‌هايي را كه شامل سبقت گرفتن و برنده شدن است شناسايي نموده و از آن دوري كنيد، زيرا اين فعاليت‌ها نه تنها تنش شما را از بين نمي‌برند بلكه آن را افزايش نيز مي دهند.

۱۱. سعي كنيد روش‌هاي تمدد اعصاب را یاد بگيريد و آن را در يك محيط آرام و حداقل يك بار در روز انجام دهيد. هر وقت در موقعيت مسائل تنش‌زا قرار گرفتيد و احساس تنش نموديد، آنچه را كه درباره تمدد اعصاب آموخته‌ايد براي آرام كردن خود به كار ببريد.

### ذيلاً چند روش تمدد اعصاب به شما پيشنهاد مي شود:

1. تنفس عميق:
به راحتي روي صندلي بنشينيد، به طوري كه پاها صاف روي زمين، دستها روي زانو، شانه‌ها شل و راحت و چشم‌ها بسته باشد. 
از راه بيني نفس عميق بكشيد، به آهستگي از یک تا چهار بشمريد، هوا را از راه دهان خارج كنيد و براي چهار تا پنج بار اين كار را تكرار كنيد. كمي مكث كنيد، آنگاه به طور معمول تنفس كنيد.
يا: 
هوا را داخل و خارج كنيد، در هنگام وارد نمودن هوا در ريه، از يك تا چهار بشماريد و آنگاه هوا را با شمارش يك تا چهار خارج كنيد. دوباره و دوباره اين عمل را انجام دهيد. 
بسته به ميل خود هر روش را به ترتيب براي ده تا بيست دقيقه تكرار كنيد. 
2.  روش متمركز نمودن بدن 
درحالي كه چشم‌ها بسته، دستها روي زانو و پاها صاف روي زمين قرار دارد  بنشينيد. 
سه بار اين جمله را تكرار نماييد. 
« پاهاي من احساس سنگيني، گرما و راحتي مي‌كنند»
سپس: 
«قوزك، زانوها و مفاصل ران من احساس سنگيني، گرما و راحتي مي‌كنند.»
اين عمل را براي تمام قسمتهاي بدن انجام داده تا به سر خود ختم كنيد.
در چند سطر موقعيت‌هايي كه باعث تنش شما مي شوند بنويسيد.
برنامه شما براي از بين بردن تنش‌هاي فوق چيست؟ در چند سطر ذكر نماييد.
پژوهشگران در دانشگاه هاروارد نشان داده اند که رابطه محکمی بین استرس شغلی و بیماری های قلبی عروقی وجود دارد. سالهاست که دانشگاه هاروارد در حال انجام یک تحقیق به نام "بررسی سلامت زنان" (WHS) است. این تحقی شاخص که پیشگیری بیماریها در 17000 زن پرستار و پرسنل پزشکی را تحت بررسی دارد، نشان می دهد که زنانی را که تحت فشار زیاد شغلی قرار می گیرند، در مقایسه با همکارانشان که استرس کمتری را تجربه می کنند، 40% بیشتر در معرض خطر بیماری فلبی (از جمله حملات قلبی و نیاز به جراحی برای رفع انسداد عروق کرونر قلب) قرار می گیرند. این بررسی همچنین نشان داد زنانی که نگران از دست دادن شغلشان هستند، با احتمال بیشتری دچار فشار خون بالا، بالا رفتن میزان کلسترول خون و چاقی می شوند. یک  بررسی بزرگ 15 ساله دیگر در دانمارک نشان می دهد که هر چه فشار کاری زنان بیشتر باشد، خطر بیماری قلبی در زنان 51 ساله و کمتر افزوده می شود. یک بررسی روی کارکنان یقه سفید(کارکنان اداری) در پکن ثابت کرد، فشار شغلی در زنان با افزایش خطر ضخیم شدن دیواره‌ی شریان کاروتید که نشان اولیه بیماری قلبی عروقی است همراهی دارد1.
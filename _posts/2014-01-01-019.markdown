---
layout: post
title:  "استعمال دخانیات"
categories: sable_zendegi_salem
---
<!-- tasvir ezafe shavad -->
<!-- bazbini dar kholase ha anjam shavad -->
## ترک سیگار چه اهمیتی دارد؟

ترک سیگار بسیار مهم است. استعمال دخانیات قابل پیشگیری‌ترین عامل مرگ ومیر است. استعمال سیگار هر ساله یک سوم موارد مرگ ومیر ناشی از سرطان را شامل می‌شود. استعمال سیگار شایع‌ترین عامل بیماری‌زای سرطان ریه است که نهایتاً موجب مرگ بیمار می‌شود. همچنین سیگار با سرطان‌های دیگر مثل سرطان مری، حنجره، کلیه، پانکراس (لوزالمعده) و دهانه رحم ارتباط دارد. استعمال سیگار مشکلات دیگری برای سلامتی ایجاد می‌کند، مثل بیماریهای مزمن ریه، بیماریهای قلبی. استعمال سیگار طی بارداری سبب اثرات زیانباری روی جنین می‌شود. مثل زایمان زودرس، وزن کم نوزاد هنگام تولد.

## فواید زودرس ترک سیگار چیست؟

فواید سلامتی ناشی از ترک سیگار قابل توجه می‌باشد. تقریباً بلافاصله، گردش خون شخص شروع به بهبود می‌کند و سطح مونواکسیدکربن در خون شروع به کاهش می‌کند. (مونواکسیدکربن گازی بی‌رنگ و بی‌بو است که در دود سیگار یافت می‌شود و سبب کاهش توانایی خون در حمل اکسیژن می‌شود.) تعداد نبض و فشارخون شخص سیگاری به طور غیرطبیعی بالاست، که پس از ترک سیگار شروع به برگشت به حد طبیعی می‌کند. بلافاصله چند روز پس از ترک، احساس شخص از مزه و بو برمی‌گردد و نفس کشیدن برای شخص راحت‌تر می‌گردد.

## اثرات دیررس ترک سیگار چیست؟

افرادی که استعمال سیگار را ترک می‌کنند نسبت به افرادی که به کشیدن سیگار ادامه می‌دهند زندگی طولانی‌تری دارند. بعد از 15-10 سال در این افراد خطر مرگ زودرس ناشی از سیگار مثل افرادی می‌شود که هرگز سیگار نکشیده‌اند. حدود 10سال پس از ترک سیگار خطر مرگ ناشی از سرطان 50-30 درصد کمتر از کسانی است که به کشیدن سیگار ادامه می‌دهند. زنانی که استعمال سیگار را قبل از شروع بارداری ترک می‌کنند یا کسانی که در سه ماهه اول بارداری سیگار را ترک می‌کنند، خطر تولد نوزاد با وزن کم و دیگر خطرات مرتبط با استعمال سیگار در بارداری آنها کم می‌شود. ترک سیگار همچنین خطر سایر بیماریهای مرتبط با استعمال سیگار را کاهش می‌دهد، مثل بیماریهای قلبی و بیماریهای مزمن ریه. همچنین فواید زیادی در ترک سیگار برای افرادی که بیمار هستند یا افرادی که مبتلا به سرطان هستند وجود دارد. ترک سیگار خطر ابتلاء  به عفونتها را کاهش می‌دهد، مثل پنومونی که سبب مرگ در بیمارانی می‌شود که همزمان مبتلا به سایر بیماریها نیز می‌باشند.

## آیا خطر پس از ترک سیگار کم می‌شود؟

ترک سیگار خطر ابتلاء  به سرطان را کاهش می‌دهد. این مزیّت سبب طولانی‌تر شدن مدت زمانی می‌شود که افراد دیگر سراغ سیگار نمی‌روند. در افراد با ترک سیگار خطر ابتلاء  و مرگ ناشی از سرطان ریه و همچنین خطر ابتلاء  به سایر سرطان‌ها کاهش می‌یابد. احتمال مرگ زودرس و شانس ابتلاء  به سرطان که به علت سیگار ایجاد می‌شود به تعداد سال‌های استعمال سیگار، تعداد پاکت‌های مصرفی در روز، سن شروع استعمال سیگار، وجود یا عدم وجود بیماری در زمان ترک سیگار بستگی دارد.

## در چه سنی ترک سیگار بیشترین فایده را دارد؟

در هر سنی ترک سیگار در زن و مرد سودمند است. ممکن است افراد مسن‌تر تمام مزایای ترک سیگار را دریافت نکنند. در افراد مسن‌تر که استعمال سیگار را کنار گذاشته‌اند خطر مرگ ناشی از بیماریهای کرونر قلب و سرطان ریه کاهش می‌یابد. همچنین مزایای زودرس (مثل بهبود خون‌رسانی، افزایش انرژی و ظرفیت تنفسی) دلایل خوبی برای افراد مسّنی است که سیگار را ترک کرده‌اند.

## مشکلات مرتبط با ترک سیگار چیست؟

ممکن است ترک سیگار سبب اثرات کوتاه مدت به‌خصوص در افرادی که مدت طولانی سیگار می‌کشیده‌اند، شود. افرادی که سیگار را ترک کنند معمولاً دچار اضطراب، تحریک‌پذیری، گرسنگی، خستگی مفرط، اختلال در خوابیدن و اختلال در تمرکز می‌شوند. خیلی از استعمال‌کنندگان پس از ترک سیگار به وزنشان اضافه می‌شود که معمولاً کمتر از ۱۰پوند (۴/۵کیلوگرم) می‌باشد، این تغییرات به‌تدریج ناپدید می‌شوند. افرادی که سیگار را ترک می‌کنند برای آینده سالم‌تر شانس بیشتری دارند.

## چگونه مراقبین سلامت در ترک سیگار به افراد کمک می‌کنند؟

پزشکان و دندانپزشکان منابع اطلاعاتی مناسبی هستند که درباره مضرات استعمال سیگار روی سلامت و همچنین منافع ترک سیگار می‌توانند افراد را آگاه کنند. آنها می‌توانند درباره استفاده مناسب و عوارض جانبی بالقوه درمان جایگزین با نیکوتین به بیماران اطلاع‌رسانی کنند و به آنها کمک می‌کنند تا برنامه‌های ترک سیگار مقطعی را دریافت کنند. پزشکان و دندانپزشکان در هر ویزیت با سؤالاتی که در مورد سیگار از بیماران می‌پرسند می‌توانند نقش مهمی داشته باشند.
اطلاع‌رسانی به بیماران به منظور ترک سیگار، کمک به بیماران با دادن اطلاعات در مورد ترک سیگار، فراهم کردن اصول کمک به خود، دادن پیشنهاداتی در مورد درمان جایگزین با نیکوتین و ترتیب دادن ویزیتهایی برای پیگیری درمان، اهمیت نقش مراقبین سلامت را نشان می‌دهد.

## درمان جایگزین با نیکوتین چیست؟

نیکوتین دارویی است که در سیگار و انواع دیگر تنباکو یافت می‌شود و سبب اعتیاد می‌شود. محصولات نیکوتین در دوزهای کم و ثابت نیکوتین در بدن منجر به از بین بردن نشانه‌های ناشی از ترک می‌شوند. این نشانه‌ها اغلب در افرادی که سعی در ترک سیگار دارند احساس می‌شود. این فرآورده‌ها در چهار فرم وجود دارند (برچسب‌ها، آدامس، اسپری بینی و استنشاقی) که به نظر می‌رسد مؤثر باشند. شواهدی موجود می‌باشد که ترکیب برچسبهای نیکوتیی با آدامس‌های نیکوتینی یا با اسپری بینی نیکوتینی اثر طولانی‌تری در ترک سیگار در مقایسه با استفاده از یک نوع ترکیب جایگزین نیکوتین دارد. اثر آدامس نیکوتینی در ترکیب با برچسبهای نیکوتینی در کاهش نشانه‌های ناشی از ترک سیگار بهتر از درمان دارویی به‌تنهایی است. محققین توصیه می‌کنند قبل از استفاده از ترکیب جایگزین‌های نیکوتینی حتماً با پزشک، دندانپزشک، داروساز یا دیگر مراقبین بهداشت مشاوره شود.

- برچسب‌های نیکوتینی:
این فرآورده بدون نسخه در دسترس می‌باشد. در این روش یک میزان ثابتی از نیکوتین از طریق پوست عبور می‌دهند. برچسب‌های نیکوتینی برای درمان ترک سیگار در قدرت‌های متفاوتی مثلاً برای ترک ۸هفته‌ای وجود دارند. در درمان‌های پیشرفته دوزهای نیکوتین به‌تدریج پایین آورده می‌شود. برچسب‌های نیکوتین معمولاً برای افراد با مشکلات پوستی یا آلرژیک گزینه مناسبی نیستند.

- آدامس نیکوتینی:
این محصول در داروخانه‌ها در دسترس می‌باشد (۲میلی‌گرم و ۴میلی‌گرم). جویدن آدامس نیکوتینی سبب رهایی نیکوتین در جریان خون از طریق مخاط می‌شود. آدامس نیکوتینی برای افرادی که بیماری‌های مفصل، فک تحتانی و فوقانی یا دیگر مشکلات دندانپزشکی دارند مناسب نمی‌باشند.
- اسپری بینی نیکوتینی:
این محصول در سال ۱۹۹۶ توسط FDA تأئید شده است. این دارو حتماً باید توسط پزشک تجویز شود. اسپری بینی دارای پمپی حاوی نیکوتین می‌باشد که استعمال‌کنندگان تنباکو می‌توانند آن را استنشاق کنند، زمانی که به کشیدن سیگار ترغیب می‌شوند مناسب است. در افراد جوان، افراد با مشکلات سینوس‌ها و بینی و آسم توصیه نمی‌شود.
- نیکوتین استنشاقی:
این محصول فقط با نسخه پزشک در دسترس قرار می‌گیرد و تائیدیه FDA سال ۱۹۹۷ دارد.
اگرچه استنشاقی نام گرفته است ولی مثل سیگار به ریه‌ها نمی‌رسد. اکثر نیکوتین فقط به دهان و گلو می‌رسد و توسط غشاء مخاطی جذب می‌شود. عارضه جانبی آن اکثرأ تحریک دهان و گلو و ایجاد سرفه است. هرکسی با بیماری‌های تنفسی مثل آسم باید با احتیاط مصرف کند.

## آیا ترک سیگار بدون کمک نیکوتین امکان پذیر است؟

بوپروپیون- یک داروی ضدافسردگی است که با تجویز پزشک در اختیار قرار می‌گیرد. در سال ۱۹۹۷ توسط FDA تائید شده است. این دارو به منظور درمان اعتیاد به نیکوتین مصرف می‌شود. این دارو می‌تواند سبب کاهش نشانه‌های ناشی از ترک سیگار و کاهش میل به سیگار می‌شود. بعضی از عوارض بوپروپیون شامل دهان خشک، اختلال در خواب، سرگیجه و راشهای پوستی است. افرادی که سابقه تشنج دارند یا بی‌اشتهایی عصبی یا پرخوری عصبی دارند یا در دیگر بیماری‌ها که با بو تداخل ایجاد می‌کند، نباید مصرف شود.

## چه تلاشی در ترک سیگار بعد از عود باید شود؟

در خیلی از سیگاریها ترک سیگار سخت است. آنها معمولأ قبل از ترک کامل سیگار چندین بار سعی در ترک داشته‌اند. همچنین احتمال عود در چند هفته یا ماه اول بعد از ترک وجود دارد. افرادی که به مدت سه ماه سیگار را ترک کنند می‌توانند بقیه زندگیشان را بدون سیگار سپری کنند.
هر مقدار بيشتر سيگار بكشيد، خطر بروز حمله قلبي در شما بيشتر است. با هر سيگاري كه شما مي‌كشيد عروق خونيتان به مدت ده تا بيست دقيقه باريك مي‌گردد و باعث مي‌شود قلب براي راندن خون سخت‌تر كار بكند، درنتيجه فشار خون شما بالا مي‌رود. نيكوتين موجود در سيگار منجر به افزايش ضربان قلب شده در نتيجه باعث كار اضافه مي‌گردد و باعث مي‌شود قلب براي راندن خون سخت تر كار بكند، در نتيجه فشار خون شما بالامي رود. نيكوتين موجود در سيگار منجر به افزايش ضربان قلب شده در نتيجه باعث كار اضافه قلب مي گردد. سيگار كشيدن همچنين باعث مي‌شود كه مقدار كمتري از اكسيژن به قلب و ساير اعضاء بدن شما برسد، و شانس بروز حمله قلبي افزايش مي‌يابد، چنانچه شما سيگار كشيدن را متوقف كنيد، شانس بروز حمله قلبي راكاهش مي‌دهيد. 

### چند پيشنهاد براي ترك سيگار 

- در زمانيكه در بيمارستان بستري بوديد، سيگار نمي‌كشيدید، چه بهتر اين روش خوب را ادامه بدهيد. 
- توقف درسيگار كشيدن را با رفتار مثبت هر روز ادامه بدهيد. 
- خوردن غذاهاي غني از كالري را جانشين سيگار ننماييد، زيرا وزن زياد يكي ديگر از عوامل خطرزا براي بروز حمله قلبي است. جويدن ني كائوچويي و يا آدامس بدون قند مي‌تواند كمك‌كننده باشد.
- به محض مرخص شدن از بيمارستان، با افرادي كه براي ترك سيگار خدمت مي‌كنند همكاري نماييد.
- در مواقع حضور در اجتماع، محل افراد غير سيگاري را انتخاب كنيد. همچنين به خاطر داشته باشيد حتي نشستن در نزد افراد سيگاري براي شما مخاطره‌آميز خواهد بود. 
- چگونگي متوقف كردن سيگار را با گروه مراقبين بهداشتي خود درميان بگذاريد.
- در بدو شروع متوقف كردن سيگار، به اين فكر باشيد كه از ابتدا فردي غيرسيگاري بوديد، در نتيجه احساس غرور بيشتري خواهيد نمود. 
- سعي كنيد با افرادي كه سيگار خود را ترك نمودند بيشتر معاشرت نماييد. 
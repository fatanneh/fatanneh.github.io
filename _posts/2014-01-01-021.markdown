---
layout: post
title:  "تست های آزمایشگاهی"
categories: ravesh_haye_tashkhisi
---
<!-- tasvi -->
بعضی عناصر خون ممکن است به علت آسیب وارده به قلب و پس از سکته قلبی افزایش یابنده.اندازه گیری این مواد میتواند به تشخیص کمک کند.اندازه گیری قند و چربی خون و بعضی دیگر از عوامل که به تشدید بیماری قلبی کمک میکنند نیز مفید است و توصیه میگردد.

<p onclick='document.getElementById("more-1").style="display:block;";
 this.style="display:none;";'
 id="more-button"> بیشتر بدانید </p> 
 
 <div id="more-1" class="more">
به غیر از آزمایش های متداول خونی که برای ارزیابی برخی از بیماری‌ها انجام میشوند،بعضی از آزمایش های خونی برای تشخیص بیماری‌های قلبی عروقی اختصاصی میباشند.آزمایش های خونی،سطوح چربی ها(کلسترول و تری گلیسیریدها)،آنزیم های قلبی (شاخص های آسیب بافت قلبی)،محتوای اکسیژن و مدت زمانی که طول میکشد تا خون لخته ببندد(زمان پروترومبین PT)را نشان میدهند.آزمایش های جدیدتر خون،آسیب به عضله قلب را در فردی که دارای علایمی مانند درد قفسه سینه،تنگی نفس یا سبکی سر است،نشان میدهند.این آزمایش ها را میتوان بلافاصله در یک وضعیت اورژانسی برای تشخیص سریع حمله قلبی انجام داد.
در مورد برخی از انواع آزمایش های خونی،نظیر آزمایش چربی خون،از شما خواسته می‌شود که در طول شب چیزی نخورید.در مورد بسیاری از آزمایش های خونی مربوط به قلب،خون به جای نوک انگشتان اغلب از سیاهرگ و گاهی از سرخرگ گرفته میشود.
</div>


## چربی خون
اندازه‌گیری کلسترول خون،یک آزمایش معمولی و رایج به شمار میرود.از اسامی دیگر این آزمایش پروفایل لیپوپروتئین یا پانل چربی است.در این آزمایش ها سطوح کلی کلسترول،لیپوپروتئین های با  چگالی اندک(کلسترول بد LDL)لیپوپروتئین های با چگالی بالا(کلسترول خوب HDL)و تری گلیسرید (معمول ترین شکل چربی موجود در خون)اندازه گیری میشوند.این آزمایش ها تعیین میکند که آیا شما به درمان نیاز دارید؟و در صورت درمان آیا چک آپ منظم در شما ضروری میباشد یا خیر؟

<p onclick='document.getElementById("more-2").style="display:block;";
 this.style="display:none;";'
 id="more-button"> بیشتر بدانید </p> 
 
 <div id="more-2" class="more">
اگر این اندازه‌گیری ها به حد کافی دقیق نباشند،آزمایش های پیشرفته‌تری به نام تست چربی هسته  ای با رزونانس مغناطیسی وجود دارد که میتوان از آن برای اندازه‌گیری دقیق‌تر و طبقه بندی ذره های ریز HDL و LDL استفاده کرد.سایر آزمایش های جدید،که ممکن است به ارزیابی بیشتر خطر کمک کنند،عبارتند از اندازه‌گیری سطح آپوپروتئین B (جزئی از LDL)و آپوپروتئینA-1(جزئي از HDL).مفید بودن این آزمایش ها در حاله ای از ابهام قرار دارد،معمولا از این آزمایش ها بیشتر برای تعیین این مورد استفاده می‌شود که آیا افراد مبتلا به سطوح مرزی HDL و LDL به درمان دارویی نیاز دارند یا خیر؟
</div>
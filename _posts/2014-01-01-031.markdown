---
layout: post
title:  "مطالعه الکتروفیزیولوژی(EPS)  "
categories: ravesh_haye_tashkhisi
---
<!-- tasvor kholase tartib -->

یک روش تشخیصی تهاجمی بیماری قلب میباشد که در بیمارستان انجام شده و نیازمند بستری شدن میباشد.
در این روش ابتدا ناحیه ی عمل با دارو بی حس شده و در صورت میاز داروی آرام‌بخش و یا حتی داروی بی هوشی داده شده و کاتتر های حامل سیم با قابلیت هدایت الکتریکی از طریق سیاهرگ های بدن(عموما سیاهرگ ناحیه ی کشاله ی ران و گاه سیاهرگ ناحیه ی گردن و ترقوه)در نقاط مختلف قلب قرار گرفته و فعالیت‌های الکتریکی آن نقاط مختلف قرار گرفته و فعالیت الکتریکی آن نقاط ثبت می‌شود و با انجام مانور های تشخیصی با کمک سیستم‌های کامپیوتری پیشرفته متصل به آن نوع بیماری که منجر به تپش قلب شده و نیز نوع روش درمانی لازم جهت هرنوع بخصوص آریتمی مشخص می‌شود.
یکی دیگر از موارد کاربرد این عمل در بیماران،تشخیص سنکوپ با شک به علت آریتمی و در بیماران دارای اختلال ساختمانی قلب میباشد.مثلا در بیماری که نوع تپش قلب به فرم حمله  فوق بطنی میباشد اغلب ابلاسیون درمان انتخابی است،اما در بیماری که دچار اختلال شدید هدایت از گره دهلیزی بطنی است درمان تعبیه باتری قلب(پیس میکر)میباشد.

## آمادگی لازم برای مطالعه الکتروفیزیولوژي

- مناسب است بیمار از شب قبل از ظهر یا در صورت انجام کار بعد از ظهر،صبح عمل بستری شود.
- بیمار رضایت نامه لازم را به دقت مطالعه نموده و در صورت نیاز توضیحات لازم را از پزشک خود سؤال نموده و آن را امضا نماید.
- ممکن است قبل از شروع کار به بیمار داروی آرام‌بخش داده شود.
- لازم است بیمار طبق نظر پزشک معالج داروهایی را که باعث تداخل در شناخت بیماری می‌شوند را چند روز قبل از آزمایش قطع نماید.
- شب قبل انجام کار،حمام نموده و ناحیه کشاله ران هردو طرف کاملاً نظافت گردد.
- مدارک قبلی شامل نوار قلب،هولتر،اکوکاردیوگرافی و تست ورزش یا آنژیو گرافی همراه آورده شود.
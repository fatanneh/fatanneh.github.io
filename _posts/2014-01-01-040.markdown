---
layout: post
title:  "جراحی قلب باز  "
categories: midonm
---
<!-- taasviiir va khollaase  -->
<img src="{{ site.baseurl }}/images/jarahi2.jpg" style="display: block;
margin-left: auto;
margin-right: auto;
width: 400px;">
<p>در صورت ابتلا به تنگی شدید عروق کرونر،ممکن است به جای آنژیوپلاستی از جراحی پیوند عروق کرونر استفاده شود.در این روش قطعه‌ای از عروق ناحیه پشت پا،قفسه سینه و بعضی از مواقع از دست برداشته می‌شود و با پیوند به ناحیه قلب،راه فرعی جدیدی برای خون رسانی به قلب در محل انسداد ایجاد میگردد.یک سر رگ پیوندی به آئورت(سرخرگ بزرگی که از قلب می آید)وصل شده و سر دیگر به سرخرگ کرونری قلب در زیر محل تنگی متصل میشود.</p>
<p>پس از این عمل،خون میتواند از مسیر جدید به عضله قلب جریان یابد.</p>
<p>مدت زمان عمل جراحی بی هوشی به نوع عمل و سختی عمل بستگی دارد که حدوداً ۴ تا ۶ ساعت طول میکشد.در این روش،از بیهوشی کامل استفاده شده و هیچ گونه دردی در حین جراحی احساس نخواهد شد.برداشتن عروقی که برای پیوند عروق قلب نیاز است هیچ زیانی برای بدن شما ندارد و اصولاً دوران نقاهت یک عمل جراحی قلب حدود یک و نیم تا دوماه میباشد.پس از این مدت شما میتوانید به زندگی معمولی خویش برگردید.</p>


<p onclick='document.getElementById("more-1").style="display:block;";
 this.style="display:none;";'
 id="more-button"> بیشتر بدانید </p> 
 
 <div id="more-1" class="more">

<h3>قبل از عمل جراحی قلب به چه آمادگی هایی نیازمندید؟</h3>

<p> ممکن است شما عصر روز قبل از عمل در بیمارستان بستری شوید و روز قبل از عمل از شما نوار قلب،آزمایش خون و عکس قفسه سینه،گرفته شود.</p>
<p> تیم مراقبت های پزشکی(جراح،متخصص قلب،متخصص بیهوشی،پرستاران و ...)شما را ویزیت کرده و در مورد عمل جراحی برای شما توضیح میدهند.در این صورت،فرصت خوبی برای پرسیدن سؤالات و بیان نگرانی هایتان فراهم میگردد.</p>
<p> تمامی داروهای خود را شب قبل از عمل مصرف کنید،ولی با نظر پزشک در صورتی که قرص آسپرین یا وارفارین مصرف میکنید از چند روز قبل از عمل مصرف آن را قطع کنید.</p>
<p> موهای صورت و تمام سطح بدن را با تیغ بتراشید و استحمام کنید.</p>
<p> از ساعت ۱۲ نیمه شب به هیچ عنوان غذا و آب نخورید و شب قبل از عمل نیز غذای سبک میل نمایید.</p>
<p> شب قبل از عمل یا روز عمل باید توسط متخصص بیهوشی از لحاظ شرایط روحی و جسمی،قلبی،ریوی،سابقه عمل جراحی و بیماری‌های دیگر مورد ارزیابی قرار بگیرید.</p>
<p> صبح روز عمل اجابت مزاج نمایید و روده و مثانه خود را کاملاً تخلیه کنید.</p>
<p> صبح روز عمل مسواک بزنید.</p>



<h3> در روز عمل جراحی چه اقداماتی باید انجام دهید؟</h3>

<p><عینک،دندان مصنوعی،ساعت،جواهرات،لنز تماسی،لباس ها و سایر وسایل شخصی خود را به اعضای خانواده تحویل دهید.</p>
<p>حدود یک ساعت قبل از عمل جراحی،به منظور برخورداری از آرامش،داروهایی را دریافت میکنید.</p>
<p>سینه شما جهت کاهش میزان خطر عفونت با محلول ضد میکروب شسته میشود.</p>
<p>متخصص بیهوشی به شما بیهوشی میدهد.</p>
<p>عمل قلبی ۳ تا ۵ ساعت به طول می‌انجامد که به نوع عمل بستگی دارد.</p>


<p>پس از عمل برای برگشت به حالت طبیعی،شما به بخش مراقبت های ویژه آی سی یو(ICU)یا اتاق  ریکاوری منتقل میشوید.</p>

<h3>در بخش ویژه:</h3>

<p>هنگام جراحی،لوله هایی در قفسه سینه شما قرار داده می‌شود که باید به مدت حداقل دوروز داخل قفسه سینه شما باقی بماند.خونابه هایی که حین جراحی در قفسه سینه باقی می‌ماند از طریق این لوله ها خارج میشود.وقتی که وارد آی سی یو(ICU) می‌شوید ممکن است حدود ۴ تا ۶ ساعت همچنان بی‌هوش بوده و به وسیله دستگاه کمکی،تنفس شما انجام شود.جای نگرانی نیست،سعی کنید که در زمان به هوش آمدن آرامش خود را حفظ کنید.ممکن است لوله ای در دهان و حلق شما وجود داشته باشد که برای کمک کردن به تنفس شماست و تحمل آن مشکل باشد.تا وقتی که این لوله ها وجود دارد نمیتوانید حرف بزنید ولی به کمک پرستارها میتوانید ارتباط برقرار کنید.معمولا در بخش مراقبت های ویژه چراغ ها همیشه روشن هستند.</p>
<p>لوله تنفس تا وقتی بتوانید به خوبی تنفس کنید برای چند ساعت حفظ میشود.مدت زمان بستری شدن شما در این بخش به نوع عمل،قدرت جسمانی و همکاری شما بستگی دارد،که اصولاً ۲ یا ۳ روز میباشد.</p>

<h3> در بخش آی سی یو(ICU) چه نکاتی را رعایت کنید؟</h3>

<p>تا ۶ ساعت بعد از به هوش آمدن نباید مایعات حتی آب بخورید در صورت نداشتن تهوع و استفراغ برای شما مایعات تجویز میشود.</p>
<p>لوله هایی که در قفسه سینه شما قرار دارد،روز دوم و یا سوم خارج میشود.در این مدت دو روزه باید روی تخت به پشت خوابیده و از غلتیدن زیاد به چپ و راست بپرهیزید تا لوله های متصل به شما خارج یا جا به جا نشود.</p>
<p>در هر ۱-۲ ساعت چند نفس عمیق بکشید و سرفه کنید تا دفع ترشحات و باز شدن ریه ها بهتر انجام میشود.</p>
<p> پس از بخش مراقبت های ویژه آی سی یو(ICU)به بخش جراحی منتقل میشوید.</p>
<p> مدت زمان بستری شما در بخش جراحی معمولاً حدود ۵ تا ۷ روز است.</p>



<p style="background-color:#FFD6CF;">

<h3>در بخش جراحی چه نکاتی را رعایت کنید؟</h3>
<p> ممکن است شب‌ها عرق کنید.نگران نباشید.</p>
<p>تعویض پانسمان پاها و قفسه سینه هر روز انجام میشود.برای اجرای بهتر با پرستار همکاری کنید.</p>
<p>در روز اول که وارد بخش جراحی می‌شوید در ثورت نیاز به دفع ادرار یا مدفوع،با کمک همراه خود و صندلی چرخدار به دستشویی بروید و از دستشویی فرنگی استفاده کنید و سریعاً به تخت خود برگردید.</p>
<p>در صورتی که مایعات مصرف کرده‌اید ولی بعد از ۸ ساعت احساس دستشویی ندارید،به پرستار اطلاع دهید.</p>
<p> با مشورت پزشک یا پرستار خود،خوردن غذا را شروع کرده ولی از خوردن غذای سنگین در روز اول بپرهیزید و سعی نمایید سوپ پر پروتئین و مایعات طبیعی و سبزیجات مصرف کنید.</p>
<p>از انجام کارهایی مانند بلند کردن اجسام سنگین،خم شدن طولانی مدت بپرهیزید.</p>
<p>هنگام سرفه کردن به کمک بالش و دست از قفسه سینه خود حمایت کنید.</p>
<p> با نظر پرستار از روز دوم،پیاده روی را شروع کرده،به آرامی و به کمک همراه خود اتاق و سالن به مدت ۵ دقیقه راه بروید و در صورت نداشتن سرگیجه و ضعف هر ۲ ساعت آن را تکرار کنید.</p>
<p> در صورتی که جهت پیوند از پاهای شما رگ برداشته شده است،با مشورت پزشک خود با انجام ورزش سبک در روی تخت به برطرف شدن ورم اندام ها کمک کنید.</p>
<p>خود سرانه هیچ دارویی مصرف نکنید.</p>
<p> میتوانید از روز سوم بالا رفتن از پله ها را به آرامی شروع کنید.
<p> هنگام نشستن و ایستادن،ستون فقرات خود را صاف نگاه دارید،از قوز کردن خودداری نمایید،زیرا باعث فشار روی استخوان قفسه سینه شما خواهد شد.</p>
<p> در صورت وجود ترشحات،قرمزی و یا تورم در ناحیه جراحی به پزشک خود اطلاع دهید.</p>
<p> برای خارج کردن خلط از سینه تان باید نفس‌های عمیق بکشید و محکم سرفه کنید.</p>
</P>


<h3>پس از ترخیص از بیمارستان چه نکاتی را باید رعایت کنید؟</h3>

<p>رژیم غذایی کم چرب داشته باشید.مصرف تخم مرغ،کره،خامه،غذای سرخ کرده و گوشت چرب را کاهش دهید.</p>
<p>در دوره نقاهت بعد از کمی غذا بخوابید.</p>
<p>بعد از دوماه میتوانید کارهای سبک مانند امور دفتری را انجام دهید.</p>
<p>نباید عصبی شوید و خود را از ملاقات با اقوام و دوستان خسته کنید</p>
<p> کار شما در اولین ماه باید نیمه وقت باشد.</p>
<p> سیگار و قلیان نکشید و وزن خود را کنترل کنید.</p>
<p> محل زخم را هر روز از نظر عفونت،قرمزی و التهاب کنترل کنید و درصورت تب بالای ۳۸ درجه به پزشک اطلاع دهید.</p>


<h4> استراحت در منزل پس از عمل جراحی قلب:</h4>

<p>پس از خروج از بیمارستان به مدت ۸ تا ۱۰ هفته(بنا به دستور پزشک)در منزل استراحت کنید.استراحت به هیچ عنوان به معنای بستری بودن نیست و فقط به منظور دوری از فشار های جسمی و روانی محیط کار میباشد،شما باید در این مدت هر شب حداقل ۷-۸ ساعت بخوابید.</p>

<h4> مراقبت از جناغ سینه پس از عمل جراحی قلب:</h4>

<p>جوش خوردن استخوان‌های جناغ سینه حدود ۳ ماه طول میکشد،ممکن است پس از جراحی قلب به دردهای پراکنده‌ای در قفسه سینه،جناغ،ناحیه ستون فقرات،شانه و گردن احساس نمایید.این دردها پس از جراحی به طور معمول احساس می‌شود و با‌گذشت زمان از شدت آن کاسته خواهد شد.بخیه های به کار رفته در جناغ سینه و پا به پانسمان های مکرر نیاز ندارند و خود به خود نیز جذب میشود.جناغ سینه بعد از جراحی قلب به شدت حساس میباشد.بهتر است توصیه‌های زیر را رعایت کنید:</p>
<p>احساس خواب رفتن،سوزن سوزن شدن در ناحیه جراحی سینه،امری طبیعی است و با ماساژ آرام در این ناحیه به مرور برطرف میشود.</p>
<p>چنانچه در مواقع راه رفتن،تنفس عمیق،سرفه کردن یا زور زدن،در ناحیه قفسه سینه خود درد دارید از داروهای مسکن که برای شما تجویز شده است،استفاده نمایید و در صورت احساس تکان خوردن شدید یا صدای تق تق شدید در جناغ سینه آن را با پزشک در میان بگذارید.در موارد خاص به استفاده از محافظ جناغ سینه نیاز میباشد.</p>

 
<div style="background-color:#FFD6CF;">

<p>از بلند کردن وزنه های سنگین تا چهار هفته بیش از ۲.۵ کیلوگرم و پس از آن بیش از ۵ کیلوگرم اجتناب کنید.</p>
<p>برای بلند شدن از تخت ابتدا به پلو بچرخید،آرنج را به بدن نزدیک نمایید و سپس با فشار بر آن به آرامی از تخت پایین بیاید.</p>
<p>موقع دراز کشیدن در تخت خواب باید به آهستگی این کار را انجام دهید.</p>
<p>هنگام نشستن و راه رفتن،پشت و شانه های خود را صاف و مستقیم نگهدارید.</p>
<p> از کار کردن با ابزار آلات فنی،باز کردن درب بطری و شیشه‌های محکم و بغل کردن اطفال خودداری کنید.</p>
<p> در مورد میزان حرکت شاه و بالا آوردن دست‌ها با پزشک مشورت کنید.</p>
<p> هرگونه تورم،قرمزی،التهاب یا درد شدید در جناغ سینه را به پزشک اطلاع دهید.</p>
<p> برای راه رفتن در هفته‌های اول میتوانید از وسایل کمکی مانند واکر و صندلی چرخدار استفاده نمایید.</p>
</div>



<h4>مراقبت از زخم پا پس از عمل قلب:</h4>
<p> برای جلوگیری از ورم پا تا ۳ ماه بعد در هنگاه راه رفتن و ایستادن از بانداژ مخصوص یا جوراب واریس استفاده کنید.در صورتی که با استفاده از بانداژ،ورم پا بهبود پیدا نکرد،بهتر است در هنگام استراحت پای خود را بالاتر از سطح افق قرار دهید.هرگونه تورم یا قرمزی و التهاب در ناحیه پا را به پزشک یا بیمارستان اطلاع دهید.</p>
<p> در موقع نشستن یا خوابیدن پاهای خود را دراز کرده و در صورت نداشتن تنگی نفس پاها را سی سانتی متر بالاتر از سطح بدن قرار دهید.از آویزان کردن پاها از تخت خودداری نمایید.ترشحات زخم پا ممکن است تا مدتی ادامه یابد در این مدت باید زخم پانسمان شود و در صورت نداشتن ترشحات به پانسمان نیاز نیست...</p>



<h4> افسردگی پس از عمل جراحی قلب</h4>

<p>به طور معمول پس از جراخی قلب،افسردگی از مشکلات شایع بیماران میباشد.نگران نباشید با‌گذشت زمان و بازگشت به محیط زندگی طبیعی بهبود حاصل خواهد شد و بهتر است مصرف هرگونه دارو بدون مشورت با پزشک خودداری کنید.</p>
<p>افسردگی و مشکلات روحی پس از عمل،با حمایت روحی اطرافیان،عیادت کوتاه آشنایان،ایجاد سرگرمی و تفریح،گردش کوتاه مدت،بازگشت به شغل قبلی و تجویز داروهای ضد افسردگی برطرف می گردد.مرخصی های استعلاجی طولانی مدت پس از عمل جراحی نه تنها به نفع شما نیست،بلکه میتواند باعث تشدید مشکلات روحی شود.</p>


<h4>پیاده روی و ورزش بعد از جراحی:</h4>

<p>پس از جراحی عروق کرونر قلب و بازگشت به منزل ،سعی کنید همه روزه پیاده روی کنید.بهتر است در سه هفته اول روزانه ۲ مرتبه و هربار ۳۰ دقیقه پیاده روی کنید.پس از ۳ هفته میتوانید در صورت تحمل،روزانه ۳ بار و هر بار ۳۰ دقیقه پیاده روی کنید.قدم زدن‌های روزمره نباید به گونه‌ای باشد که تعداد نبض شما از ۱۰۰ ضربه در دقیقه بیشتر شود.از راهپیمایی های طولانی در هوای خیلی سرد و یا خیلی گرم و پیاده روی در زمین‌های با شیب زیاد اجتناب کنید.پیاده روی نباید سبب خستگی مفرط شما شود.<p>

<h4>رانندگی پس از عمل جراحی قلب:</h4>

<p>پس از گذشت ۶ تا ۷ هفته از جراحی قلب میتوانید رانندگی کنید.قبل از آن به علت خطرات و استرس(فشار روحی)های احتمالی در حین رانندگی از انجام آن خودداری نمایید.پس از آن هم سعی کنید از رانندگی در مسافت های طولانی اجتناب نمایید و در مسافت های کوتاه رانندگی کنید.</p>


<h4>فعالیت جنسی پس از عمل جراحی قلب:</h4>

<p>بهتر است تا مدت ۴ الی ۵ هفته بعد از جراحی قلب،رابطه جنسی نداشته باشید زیرا موجب فشار به قلب شما میگردد.</p>


<h4> مراجعه مجدد پس از عمل جراحی قلب:</h4>                                        

<p>در بیمارستان تاریخ مجدد شما اعلام می‌شود.همراه با گزارش آنژیوگرافی،گزارش شرح عمل،عکس قفسه سینه،جواب آزمیش های خون و پرونده خود به مطلب یا بیمرستان مراجعه نمایید.</p>


<h4> تغذیه پس از عمل جراحی قلب:</h4>

<p>برای برخورداری از تغذیه مناسب،حجم غذا را کم و دفعات غذا خوردن افزایش دهید.</p>
<p>سعی کنید بیشتر غذاهای مقوی و کم استفاده نمایید و از خوردن غذاهای چرب،شیرین و بانمک زیاد،خودداری کنید.خوردن گوشت قرمز را محدود کنید.بیشتر از ماهی،مرغ،سبزیجات،میوه و آب میوه طبیعی،شیر کم چرب استفاده نمایید.</p>
<p>از خوردن ساندیس،کمپوت و آب میوه‌های غیر طبیعی خودداری کنید.در صورت بروز یبوست از انجیر،آلو،سالاد با روغن زیتون و در نهایت از داروهای ملین(طبق تجویز پزشک)استفاده نمایید.افزایش وزن بیشتر از یک تا یک و نیم کیلو گرم در روز را به پزشک اطلاع دهید.</p>

<h4> کم خوابی و بی خوابی شدید:</h4>

<p>کم خوابی و بی خوابی موقتی است،در این مدت بهتر است از داروهای خواب آور طبق دستور پزشک استفاده نمایید،ولی مراقب باشید به آن‌ها وابسته نشوید و به محض بهبود وضعیت خواب این دارو را با نظر پزشک قطع کنید.</p>

<h4>سوزش ادرار پس از عمل جراحی قلب:</h4>

<p>به دلیل خروج سوند ادراری ممکن است به سوزش ادرار دچار شوید.در این صورت با خوردن مایعات فراوان به‌خصوص آب،رعایت بهداشت فردی و شستشوی ناحیه و گاهی با مصرف دارو طبق تجویز پزشک،سوزش ادرار برطرف میگردد.</p>


<h4> استحمام پس از عمل جراحی قلب:</h4>

<p>معمولاً شما میتوانید در روز ترخیص با کمک یکی از همراهانتان استحمام نمایید.طول مدت استحمام باید کوتاه بوده و میزان بخار حمام کم باشد.در حمام روی یک صندلی بنشینید،کلیه زخم ها را با آب و صابون یا شامپو بچه به صورت ملایم بشویید.پس از استحمام زخم های خشک به پانسمان نیاز ندارند.</p>

</div>

<p style="background-color:#FFD6CF;">

<h3> در صورت وجود علایم زیر به پزشک یا بیمارستانی که عمل جراحی انجام داده‌اید مراجعه کنید:</h3>
<p> احساس فشار یا درد جلو قفسه سینه ای که به مدت ۱۵ دقیقه بعد از مصرف قرص زیر زبانی نیترو گلیسرین رفع نشود.</p>
<p>تنگی نفس.</p>
<p>غش یا سنکوپ.</p>
<p>ضربان قلب تند یا کند.</p>
<p>تورم در چ پا و یا بالاتر.</p>
</p>

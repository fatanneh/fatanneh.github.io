---
layout: post
title:  "دیابت و عروق کرونر"
categories: alayem_va_avarez
---
<!-- kholase ha baz negari shavand va tag haye more barrresi shavand -->
<img src="{{ site.baseurl }}/images/ghandkhon.jpg" style="display: block;
margin-left: auto;
margin-right: auto;
width: 370px;">
به دلایل گوناگونی دیابت در بین ایرانی‌ها حتی در میان جوانان در حد هشدار دهنده ای در حال گسترش است.اکثر صاحب نظران علت را اضافه وزن و چاقی همراه با شیوه زندگی غیر فعال میدانند.دیابت بیماری خطرناکی است که در آن هورمونی تحت عنوان انسولین یا تولید نمیشود یا به شکل مناسبی عمل نمیکند.انسولین برای تبدیل قند موجود در خون و غذاها به انرژی ضروری است.در فرد دچار دیابت بدلیل اینکه انسولین کمبود دارد یا به خوبی عمل نمیکند،قند(گلوکز تا سطوح خطرناکی در خون بالا میرود.دو نوع دیابت وجود دارد:نوع ۱ که تحت عنوان دیابت جوانان نیز خوانده می‌شود و نوع ۲ که شایعترین شکل آن است و بدن در آن به شکل موثری نمیتواند از انسولین تولید شده استفاده کند(این حالت مقاومت به انسولین نامیده میشود).گرچه در این حالت با‌گذشت زمان،پانکراس(لوزالمعده)شروع به نارسا شدن میکند و توانایی خود در جهت تولید کافی انسولین به منظور غلبه بر مقاومت به انسولین را از دست میدهد.
با بروز این پدیده سطح قند خون تا مقادیر غیر سالمی افزایش می‌یابد.

 <h3>ارتباط میان دیابت و بیماری‌های قلبی عروقی</h3>


دیابت ممکن است منجر به عوارض خطرناک متعددی شود.تهدید کننده ترین این عوارض،بیماری های قلبی عروقی میباشند.اکثر افراد دچار دیابت(در حدود دو سوم موارد)بدلیل بیماری قلبی،سکته مغزی یا بیماری عروق محیطی میمیرند.درمان با تغییر شیوه زندگی و یک داروی خاص(متفورمین)می تواند در کنترل دیابت کمک کند و خطر ابتلا به بیماری‌های قلب عروقی را کاهش دهد.با افزایش روز افزون مبتلایان به دیابت یا پیش دیابت که به بیماری‌های قلبی عروقی دچار میشوند،این مطلب به ذهن می‌آید که بیماری‌های قلبی عروقی و دیابت به شدت با یکدیگر در ارتباط هستند.شما هرچه زودتر شروع به کنترل دیابت یا پیش دیابت نمایید و خطر بیماری‌های قلبی عروقی را کاهش دهید،زندگی طولانی‌تر و سالم تری خواهید داشت.
به نظر میرسد که دیابت از طریق روند تصلب شرایین(سفت و تنگ شدن سرخرگ ها بدلیل افزایش رسوبات پلاک)منجر به بیماری‌های قلبی عروقی میشود.

<p onclick='document.getElementById("more-1").style="display:block;";
 this.style="display:none;";'
 id="more-button"> بیشتر بدانید </p>
 
 <div id="more-1" class="more">
این امر با آسیب به دیواره داخلی جدار سرخرگ ها(اندوتلیوم) آغاز میشود.دیواره های آسیب دیده سبب تسهیل تجمع چربی ها میگردند که خود موجب تشکیل پلاک میگردد.بزرگ شدن پلاک سبب افزایش احتمال لخته شدن خون میشود.تصلب شرایین میتوانند منجر به حمله قلبی(زمانیکه خون رسانی عضله قلبی شما قطع میشود)،بیماری سرخرگ محیطی(هنگامیکه عروق خونی پای شما دچار انسداد میگردد)یا سکته مغزی(هنگامیکه لخته خون سبب قطع خون رسانی مغز میشود)گردد.گرچه روند کلی بیماری بدرستی شناخته شده نیست،دیابت ممکن است در آسیب اولیه به آندوتلیوم دخیل باشد که خود سبب اختلال توانایی دیواره سرخرگ ها در گشاد شدن به منظور تطبیق با میزان جریان خون میگردد.این حالت،بدن را مستعد ایجاد لخته خون می نماید.
برخی گروه‌های نژادی بدلیل استعداد ژنتیکی در معرض خطر بیشتری برای ابتلا به دیابت هستند.افراد دارای والدین یا برادر و خواهر دچار دیابت نیز در معرض خطر افزایش یافته ابتلا به دیابت میباشند.به دلایل نامعلومی دیابت در زنان شایعتر و شدیدتر است.البته اغلب مجموعه‌ای از عوامل در افراد دچار دیابت شایع هستند که شامل چاقی،عدم فعالیت جسمانی،فشار خون بالا و افزایش کلسترول میباشند.تمامی این عوامل در ایجاد بیماری‌های قلبی عروقی هم دخیل هستند.


<h3> پیش دیابت</h3>

با افزایش تعداد افراد دچار دیابت(یا سندروم مقاومت به انسولین همراه با دیابت)پزشکان سعی میکنند که در تشخیص و درمان دیابت یا ترجیحاً پیشگیری اولیه جدیت بیشتری داشته باشند.اصطلاح جدید پیش دیابت در افرادی به کار می‌رود که دارای سطوح قند خون بیشتر از حد طبیعی میباشند.البته این افزایش به حدی نیست که در محدوده دیابت قرار گیرد.هم تست تحمل گلوکز و هم تست گلوگز ناشتای پلاسما،سطح گلوکز خون را اندازه‌گیری می کنند(با واحد میلی گرم در دسی لیترmg/dl).از هردو آزمایش میتوان استفاده کرد اما نحوه تفسیر نتایج آن‌ها با یکدیگر متفاوت است
اگر دچار اضافه وزن هستید یا بیش از ۴۵ سال سن دارید،از پزشک بخواهید تا در معاینه بعدی برای شما یک آزمایش برای تشخیص حالت پیش دیابت نیز درخواست نماید.اگر اضافه وزن داشته و کمتر از ۴۵ سال سن دارید،پزشک ممکن است بسته به وجود سایر عوامل خطر مانند سابقه خانوادگی دیابت،فشار خون بالا یا افزایش کلسترول خون انجام این آزمایش را به شما توصیه نماید.
اگر شما در محدوده پیش دیابت هستید،باید اقداماتی را جهت پیشگیری یا به تأخیر انداختن ابتلا به دیابت انجام دهید.بسیاری از افراد میتوانند سطح گلوکز خون را تنها با ایجاد تغییرات اندکی در شیوه زندگی به حدود طبیعی بازگردانند.شما با کاهش تنها ۵ تا ۱۰ درصد وزن خود میتوانید از فواید سلامتی آن بهره مند شوید اگر نمیتوانید به وزن مطلوب خود دست پیدا کنید،حتی یک کاهش وزن ۴/۵ تا ۷ کیلوگرمی وضعیت بهتری را ایجاد می نماید.در این مرحله تغییرات سالم در شیوه زندگی بسیار مفید هستند همچنین ممکن است پزشک با شما درباره سایر عوامل خطر مانند فشار خون بالا،کلسترول بالای خون و استعمال سیگار صحبت کند.


<p style="background-color:#FFD6CF;">
 <h3>سندرم مقاومت به انسولین(سندرم متابولیک)چیست؟</h3>


سندرم مقاومت به انسولین که سندرم متابولیک نیز نامیده میشود،مجموعه ای از ویژگی‌های پر خطر مربوط به سلامتی است که به شکل قابل توجهی احتمال ابتلا به دیابت نوع ۲،بیماری قلبی عروقی یا هردو را افزایش میدهد.این سندروم در ایران در حال افزایش است و افراد زیادی دچار آن می باشند.علت زمینه‌ای سندرم مقاومت به انسولین و افزایش آن در ایران اضافه وزن و چاقی،شیوه زندگی بدون تحرک و برخی عوامل ژنتیکی است.
اگر شما سه یا تعداد بیشتری از ویژگی‌های زیر را داشته باشید دچار این سندروم هستید:
تجمع چربی در دور کمر(چاقی سیب شکل).دور کمر بیش از ۴۰ اینچ(۱۰۲ سانتی متر)در مردان و بیش از ۳۵ اینچ(۸۵ سانتی متر)در زنان.
 سطح تری گلیسیرید بالا(بیش از ۱۵۰ mg/dl)
سطح کلسترول HDL(کلسترول خوب)پایین:کمتر از ۴۰mg/dl در مردان و کمتر از ۵۰mg/dl در زنان.
فشار خون۱۳۰/۸۵ میلی متر جیوه یا بیشتر
سطح بالای گلوکز ناشتای خون شاخصی برای مقاومت به انسولین
</p>

<p style="background-color:#FFD6CF;">
</div>
<h3> دیابت</h3>


ابتلا به دیابت به این مفهوم است که شما در معرض خطر بیشتر بیماری‌های عروق محیطی(در پاها)و قلبی می باشید.شما باید دیابت،فشار خون و سطح کلسترول خون خود را به دقت کنترل کنید.مراقبت از قلب دربرگیرنده اعمال تغییرات سالم در شیوه زندگی(مثل رژیم سالم،کاهش وزن یا اطمینان از عدم افزایش بیش از حد وزن،ترک سیگار در صورت استعمال)و علاوه بر آن‌ها مصرف داروی مناسب در صورت نیاز میباشد.
</p>


<div style="background-color:#FFD6CF;">
<h3> سنجش سطح گلوکز</h3>


پزشکان از دو آزمایش جهت سنجش قند(گلوکز)خون استفاده میکنند که هردو نیازمند ناشتا بودن در طول شب هستند.تست گلوکز ناشتای پلاسما(FGP)اولین آزمایشی است که انجام می‌شود و صبح قبل از خوردن صبحانه صورت میگیرد.تست تحمل خوراکی گلوکز(OGTT) سطح گلوکز خون را پس از ناشتا بودن و ۲ ساعت پس از نوشیدن یک نوشیدنی غنی از گلوکز اندازه‌گیری میکند.قضاوت در مورد نتایج به شرح زیر است:

<table cellpadding="4" cellspacing="0" dir="rtl" style="width:100%">
		<tr>
			<td>
			<p>گروه</p>
			</td>
			<td>
			<p>گلوکز ناشتای پلاسما(FGP)</p>
			</td>
			<td>
			<p>تست تحمل گلوکز خوراکی(OGTT)</p>
			</td>
		</tr>
		<tr>
			<td>
			<p>طبیعی</p>
			</td>
			<td>
			<p>۱۰۰</p>
			</td>
			<td>
			<p>۱۴۰ یا کمتر</p>
			</td>
		</tr>
		<tr>
			<td>
			<p>پیش دیابت</p>
			</td>
			<td>
			<p>۱۰۰-۱۲۵</p>
			</td>
			<td>
			<p>۱۴۰-۱۹۹</p>
			</td>
		</tr>
		<tr>
			<td>
			<p>دیابت</p>
			</td>
			<td>
			<p>۱۲۶ یا بیشتر</p>
			</td>
			<td>
			<p>۲۰۰ یا بیشتر</p>
			</td>
		</tr>
</table>

</div>


<h3>پیشگیری از حمله قلبی</h3>

یکی از نگرانی‌های عمده در افراد مبتلا به دیابت ،پیشگیری از بیماری سرخرگ کرونری است که شایعترین شکل بیماری قلبی عروقی بوده و میتواند منجر به حمله قلبی شود.
پزشک با شما برای ایجاد تغییرات سالم در شیوه زندگی همکاری خواهد کرد که این امر در به حداقل رساندن خطر حمله قلبی کمک کننده است.هدف کنترل مناسب قند خون،فشار خون و سطح کلسترول خون می باشد.
کنترل سطح قند خون نیازمند مراقبت دقیق می باشد.پزشک ممکن است به شما یاد بدهد که چگونه روزانه سطح قند خون خود را کنترل کنید.پزشک همچنین ممکن است آزمایشی تحت عنوان Hba1C را برای شما انجام دهد که یک آزمایش خونی است.این آزمایش مقدار قند خون شما را در ۲ تا ۳ ماه گذشته نشان میدهد و مشخص میکند که در طول این مدت قند خون چگونه کنترل شده است.هدف درمانی برای سطح Hba1C،کمتر از ۷ می‌باشد که نشان میدهد در طول دوره مربوطه سطح قند خون شما کمتر از ۱۵۰ بوده است.
کنترل فشار خون در سطح ۱۳۰/۸۰ میلی متر جیوه،بار موجود بر روی قلب را کاهش میدهد و به حفظ عمل‌کرد کلیه ها کمک میکند.
کنترل کلسترول باید شامل سطح هدف برای هر سه نوع چربی های خون باشد(LDL و HDL و تری گلیسیرید)در افرادیکه مبتلا به دیابت نوع ۲ هستند،هدف درمانی LDL دست یابی به ۱۰۰mg/dl یا حتی بهتر از آن 70mg/dl است.
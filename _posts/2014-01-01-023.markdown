---
layout: post
title:  "هولتر مانیتورینگ"
categories: ravesh_haye_tashkhisi
---
<!-- tasvir ezafe shavad va kholase nevisi -->
هولتر ریتم قلب،دستگاهی است که از طریق کابل های باریک و به کمک لیدهایی به قسمت سینه ی بیمار متصل می‌شود و کلیه ضربان های قلب بیمار طی مدت اتصال دستگاه به بدن در خود ثبت مینماید.بعد از طی مدت اتصال دستگاه به بدن در خود ثبت مینماید.بعد از باز نمودن هولتر اطلاعات آن توسط کامپیوتر آنالیز شده و ضربان قلب بیمار مورد بررسی قرار میگیرد و بدین ترتیب در صورت وجود اختلال در ریتم قلب بیمار،نوع آن مشخص خواهد شد.عموما هولتر به صورت یک روزه به کار می‌رود ولی گاه با نظر پزشک معالج ممکن است دو یا چند روزه نیز به بیمار متصل شود.ادامه ی درمان دارویی یا قطع داروها طی مدت اتصال هولتر بسته به نظر پزشک معالج است.طی مدت اتصال هولتر،بیمار میتواند کلیه ی فعالیت‌های معمول خود را انجام دهد و نیازی به محدود نمودن فعالیت روزانه و استراحت در منزل نمیباشد.ضمنا در صورتی که تپش قلب با فعالیت خاصی شروع شود(مثلا بالا رفتن از پله ها)،این گونه فعالیت‌ها باید انجام شود تا تشخیص بیماری سریعتری و دقیق‌تر به انجام برسد.
هولتر عموما برای بررسی آریتمی و ضربان قلب به کار میرود.

### هولتر ۱۲ لید:

نوعی از هولتر وجود دارد که ۱۲ لید مطابق تست ورزش به بیمار وصل شده و علاوه بر ضربان و آریتمی میتوان احتمال بروز ایسکمی و تنگی عروق کرونر را نیز بررسی نمود.این فرم به ویژه در بیمارانی که قادر به حرکت بر روی دستگاه تردمیل  تست ورزش نمیباشند و یا آنکه دچار درد سینه در مواقع غیر فعالیت حرکتی میشوند،(مثل بروز درد سینه هنگام غذا خوردن یا بروز درد سینه در خواب)،کاربرد دارد.
قبل از وصل هولتر و مراجعه به مطب لازم است بیمار حمام نموده و چربی پوست کاملاً تمیز تمیز گردد و در آقایان که موی سینه متراکم دارند موی سینه همانند انجام تست ورزش کوتاه شود.

### نکات ضروری:

- از وارد نمودن فشار به دستگاه خودداری شود.
- از کشیده شدن سیم‌ها جلوگیری شود.
- در صورت جدا شدن لید از بدن مجدداً وصل شود.
- از دست کاری دکمه های دستگاه جدا خودداری شود
- دستگاه در برابر رطوبت و گرما و آب محافظت شود.

در صورت بروز علایمی مثل تپش قلب،سرگیجه،درد سینه و … ذکر ساعت و نوع علامت در برگه ای که به همین منظور به بیمار داده شده است ضروری است.ذکر دقیق علایم در برگه،طی مطالعه کامپیوتری امواج هولتر به پزشک کمک می نماید تا به آن زمان ها توجه بیشتری نماید.

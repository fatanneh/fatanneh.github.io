---
layout: post
title:  "درد و ناراحتی قفسه سینه"
categories: alayem_va_avarez
---
<!-- ezafe kardane tasvir -->
بیشتر مردم درد قفسه سینه را از جمله علایمی نام میبرند که همراهی نزدیکی با بروز حمله قلبی دارد.اما اغلب اوقات علایمی که فرد در اثر انسداد سرخرگ های کرونری تجربه میکند،به صورت دردهای شدید و آزارنده نمیباشد.افرادیکه دچار حمله قلبی شده اند،میگویند که احساسی که در حین این حملات داشته اند،درد نبوده است بلکه یک احساس ناراحتی مثل فشرده شدن یا فشار بوده است.یک واقعیت تا حدی گیج‌کننده و مبهم این است که درد قفسه سینه ممکن است ناشی از بیماری‌های قلبی به غیر از حمله قلبی باشد و نیز ممکن است نتیجه بیماری‌های غیر قلبی نظیر بیماری‌های کیسه صفرا،اختلال عضلانی یا مشکل گوارشی باشد.
مهمترین مشخصه متمایز کننده درد ناشی از بیماری سرخرگ های کرونری از سایر دردها،شاید ارتباط آن با استرس های جسمی و روانی باشد که اغلب در این نوع استرس ها نیاز قلب به اکسیژن افزایش می‌یابد که اگر بدون پاسخ باقی بماند موجب ایجاد درد قفسه سینه میشود.باید به درد سینه‌هایی که در حین خواب و استراحت رخ میدهند بلافاصله رسیدگی پزشکی کرد،بویژه در افرادیکه دارای عوامل خطر حملات قلبی می باشند.ممکن است اولین درد سینه نشانه بروز حملات قلبی محتمل الوقوع باشد،لذا در رفتن به نزد پزشک به هیچ وجه درنگ نکنید.

<h3>آنژین یا آنژین صدری</h3>

اصطلاحی است که به توصیف ناراحتی یا درد تیپیکی میپردازد که نشان دهنده خون رسانی ناکافی به عضلات قلبی می باشد.بیشتر اوقات آنژین صدری در نتیجه انسداد سرخرگ های کرونری رخ میدهد.بیشتر افرادیکه دچار آنژین میشوند،اغلب آن را به صورت یک فشار منقبض کننده یا یک احساس ناراحتی به صورت پرشدگی،فشردگی،له شدگی،سوزش و یا به صورت یک درد مبهم در مرکز قفسه سینه توصیف میکنند.ممکن است این درد و احساس ناراحتی به بازوها،شانه،پشت،گردن یا فک نیز انتشار یابد.همچنین این درد و احساس ناراحتی ممکن است در قسمت کوچکی از قفسه سینه محدود شده و تا چند دقیقه طول بکشند.ممکن است است درد و احساس ناراحتی به طور متناوب در دوره های زمانی چند دقیقه‌ای بوجود آمده و رفع شوند.با اینحال،دردی که کمتر از ۳۰ ثانیه یا بیشتر از ۳۰ دقیقه به طول بیانجامد،معمولا درد آنژینی نیست.


 <h3>آنژین پایدار</h3>
آنژین معمولاً زمانی رخ میدهد که عضلات قلب به دلایل مختلفی به خون بیشتری نیاز داشته باشند.این دلایل عبارتند از:فعالیت جسمانی مانند راه رفتن در سربالایی یا مقاربت جنسی،استرس روانی و عاطفی شامل ترس و اضطراب،آب و هوای سرد،یا حتی خوردن غذای سنگین که باعث افزایش فعالیت گوارشی میشود.

<p onclick='document.getElementById("more-1").style="display:block;";
 this.style="display:none;";'
 id="more-button"> بیشتر بدانید </p>
 
 <div id="more-1" class="more">
وقتیکه درد ناشی از ورزش و فعالیت جسمانی با استراحت کردن خوب سود،پزشک احتمال وجود آنژین را در نظر خواهد گرفت.استرس تست به عنوان روشی برای ایجاد علایم درد سینه به کار میرود.از استرس تست برای کمک به تشخیص بیماری سرخرگ های کرونری استفاده میشود.برخی افراد،مبتلا به'' آنژین ناپایدار'' میباشند.یعنی آنژین در آن‌ها به صورت قابل پیش‌بینی رخ میدهد.معمولا افراد مبتلا به آنژین پایدار علایم خود را با استراحت یا مصرف نیتروگلیسرین یا هردو تسکین میدهند.
</div>


 <h3>آنژین ناپایدار</h3>

شکلی از ناراحتی قفسه سینه است که برای اولین بار در فرد رخ داده یا زمانی رخ میدهد که فرد در حالت استراحت است.آنژین ناپایدار ممکن است شدیدتر و طولانی‌تر از نوع پایدار باشد.

<p onclick='document.getElementById("more-2").style="display:block;";
 this.style="display:none;";'
 id="more-button"> بیشتر بدانید </p>
 
 <div id="more-2" class="more">
انسداد رگ ها در آنژین ناپایدار ممکن است ناشی از تصلب شراین(آترواسکلروز)،تشکیل لخته خون،التهاب یا عفونت باشد.آنژین ناپایدار وضعیتی اورژانسی است.چنانچه مبتلا به ناراحتی جدید،غیر قابل پیش‌بینی و یا به شدت افزایش یابنده قفسه سینه شدید،بلافاصله برای بررسی به بخش اورژانس بیمارستان مراجعه کنید.
</div>

<h3>آنژین متغیر(آنژین پرینزمتال)</h3>

با دو نوع آنژین ذکر شده قبلی فرق میکند.این آنژین ارتباطی با استرس جسمانی و روانی ندارد.این نوع آنژین معمولاً هنگامی رخ میدهد که فرد در حالت استراحت یا خواب است(اغلب بین نیمه شب و ساعت ۸ صبح).آنژین متغیر نشانه ای از اسپاسم سرخرگ های کرونری میباشد.

<p onclick='document.getElementById("more-3").style="display:block;";
 this.style="display:none;";'
 id="more-button"> بیشتر بدانید </p>
 
 <div id="more-3" class="more">
اسپاسم سرخرگ کرونری ممکن است در یک سرخرگ کاملاً باز و یا در سرخرگی رخ دهد که پیش از آن توسط تصلب شرایین(آترواسکلروز)مسدود شده است.این اسپاسم در نزدیکی انسداد رخ میدهد و راه عبور جریان خون به ماهیچه های قلب را مسدود میکند.ممکن است آنژین به عنوان علامتی از سایر بیماری‌های قلبی مانند بیماری دریچه ای،کاردیومیوپاتی(آسیب عضله قلب)یا فشارخون بیش از حد بالا باشد.آنژین را میتوان بوسیله نیتروگلیسرین(قرص زیر زبانی)یا سایر داروها درمان کرد.
</div>
---
layout: post
title:  " توصیه های مهم دارویی "
categories: nemidonm
---
<!-- tasvir tarib check kholase -->
<img src="{{ site.baseurl }}/images/drugs2.jpg" style="display: block;
margin-left: auto;
margin-right: auto;
width: 400px;">
اگر مبتلا به بیماری های قلبی باشید،ممکن است شما همزمان داور های زیادی را باهم مصرف کنید.تهیه مداوم داروها و رعایت درست برنامه های زمانی مصرف داروها اغلب دشوار است،اما باید توجه داشت که مصرف بسیار دقیق و سر موقع این داروها از اهمیت حیاتی برخوردار است.

#### در این قسمت به نکاتی اشاره میشود که به شما و اعضای خانواده تان در سازماندهی و تنظیم مصرف مرتب داروها کمک نماید:

- یک وسیله برای سازماندهی مصرف قرص بخرید(این وسیله در بیشتر داروخانه ها وجود دارد).این وسیله یک جعبه قرص است که دارای خانه هایی برای روزهای هفته و ساعات مختلف روز است.در آغاز هر هفته جعبه را به دقت پر کنید،یا از فردی بخواهید این کار را برای شما انجام دهد،به طوری که در زمان نیاز به مصرف،داروها آماده باشند.همیشه جعبه قرص را در یک جای دم دستی مشخص برای مثال بر روی میز غذاخوری بگذارید.
- با کمک یک پزشک یا یک پرستار،یک جدول دارویی رسم کنید و تمام داروهای مصرفی،دوز(مقدار) آنها و زمان مصرف روزانه شان و نیز روزهایی از هفته که باید آنها مصرف شوند را در آن درج کنید.جدول را در یک جای مشخص مثلا پشت درب کابینت داروها بچسبانید و یک کپی از آن را برای پر کردن اطلاعات مورد نیاز جعبه قرص تهیه کنید.اگر انجام این کار برای شما دشوار است از یکی از دوستان یا اعضای خانواده تان بخواهید این کار را برای شما انجام دهد و با تغییر دستور مصرف و نوع داروها این لیست را برای شما به روز نماید.در تمام ویزیت های پزشکی این لیست را همراه خود داشته باشید.
- از پزشک یا دکتر داروساز بخواهید که اطلاعات مربوط به داروهای مصرفی را برای شما شرح دهد.این اطلاعات را ر جایی قرار دهید که شما و تمام اعضای خانواده تان به آن ها دسترسی داشته باشید.
- از پرسیدن بعضی سوالات در مورد علت مصرف داروها و نحوه تاثیر آنها بر سلامتی خودتان خجالت نکشید.اگر جواب ها را متوجه نمیشوید از یکی از دوستان یا اعضای خانواده خود بخواهید که همراه شما با پزشک گفتگو نماید.
- یک روند ثابت برای مرف داروهای روزانه خودتان ایجاد کنید.اگر مشکلی درمورد زمان مصرف داروهایتان دارید حتما این مورد را با پزشکتان مطرح کنید(برای مثال ممکن است جهت عدم تداخل با برنامه خواب با زمان فعالیت هایتان بخواهید که زمان مصرف داروهای ادرار آور را تغییر دهید)
- اگر مصرف یک دوز دارو را فراموش کرده اید برای جبران آن در نوبت بعدی دو دوز دارو را باهم نخورید.با این حال به محض یادآوری در صورتی که مدت زیادی به مصرف دوز بعدی باقیمانده باشد،دوز فراموش شده دارو را مصرف نمایید
- اگر دوساعت یا کمتر ب زمان مصرف دوز بعدی باقیمانده باشد،دوز فراموش شده را رها کرده و دوز بعدی را سر وقت بخورید.دشتورالعمل نحوه صحیح مصرف دوز های فراموش شده داروها را از پزشکتان بپرسید.
- اگر عوارض جانبی نامطلوب در شما دیده شد،مصرف داروهارا متوقف نکنید.بلافاصله با پزشکتان تماس گرفته تماس گرفته و از او بپرسید که آیا میتوان در نوع یا مقدار مصرف دارو تغیری داد.برخی عوارض جانبی بعد از سپری شدن مدتی از مصرف دارو خود به خود از بین میروند.
- مصرف هرگونه داروی دیگری از جمله مکمل های غذایی و داروهای بدون نسخه را حتما با پزشک خود در میان بگذارید.بسیاری از داروها با یکدیگر تداخل میکنند.
- اگر به نظر شما داروها گران میباشند و در پرداخت هزینه دارو ها مشکل دارید،با پزشک خودتان در این مورد مشورت کنید.ممکن است داروهای مشابه ولی ارزان قیمت وجود داشته باشند
---
layout: post
title:  "رادیوگرافی قفسه سینه  "
categories: ravesh_haye_tashkhisi
---
<!-- tasvir ezafe shavad -->
با وجود اینکه روش‌های تصویر برداری پیشرفته زیادی ابداع شده اند،ولی گاهی اوقات تصویر برداری ساده قفسه سینه با استفاده از اشعه ایکس،روش مفیدی برای ارزیابی دستگاه قلبی عروقی شما میباشد.تصویر برداری ساده قفسه سینه با استفاده از اشعه ایکس با عبور دادن مقدار اندک و نسبتاً بی خطری از اشعه ایکس،از میان بدن شما بر روی یک قطعه فیلم حساس به اشعه ایکس انجام می‌شود.تصویر برداری با استفاده از اشعه ایکس از قفسه سینه،تصویری از قلب و ریه های شما به پزشک ارائه مینماید که در این تصویر اندازه و شکل قلب،وجود رسوبات کلسیمی در قلب و وجود احتقان در ریه ها مشخص و معلوم میشوند.اگر قلبتان بزرگ شده باشد،شکل این بزرگ شدگی ممکن است سرنخ هایی جهت تعیین علت آن به پزشک بدهد.برای مثال تنگی دریچه های قلبی،نسبت به بزرگ شدگی ناشی از نارسایی احتقانی قلب،شکل دیگری به قلب میدهد.

<p onclick='document.getElementById("more-1").style="display:block;";
 this.style="display:none;";'
 id="more-button"> بیشتر بدانید </p> 
 
 <div id="more-1" class="more">
کلسیم که به وضوح در تصویر برداری با استفاده از اشعه ایکس دیده میشود،گاهی در بافت های آسیب دیده تجمع میکند.در قلب،رسوبات کلسیمی ممکن است در یک دریچه،یک سرخرگ یا حتی خود عضله قلب تجمع پیدا کنند.درصورت وجود چنین رسوباتی،انجام بررسی های بیشتر ضروری میباشد.

عکس قفسه سینه که با استفاده از اشعه ایکس گرفته میشود،همچنین تصویر ریه های شما را نیز نشان میدهد و به پزشک کمک میکند تا تشخیص دهد که آیا علایم شما ناشی از بیماری قلبی است یا بیماری ریوی.وجود مایع در بافت ریه(ادم ریوی)ممکن است به این معنا باشد که ضعف قلب در پمپاژ خون، موجب بازگشت این مایع و در نتیجه احتقان ریه ها شده است(نارسایی احتقانی قلب).
انجام یک تصویر برداری با استفاده از اشعه ایکس،آسان و بدون درد است.ممکن است از شما خواسته شود که لباس هایتان را از کمر به بالا در بیاورید و هر نوع جواهر آلاتی که ممکن است با تصویر تداخل کند را از خود دور نمایید.باید جلوی دستگاه اشعه ایکس بایستید دستهایتان را از هم باز کنید و نفستان را در سینه حبس کنید تا تصویر با استفاده از اشعه ایکس گرفته شود(گرفتن این حالت به این دلیل است که تصویر واضحی از قلب و ریه ها تشکیل شود).
</div>
---
layout: post
title:  "بازتوانی  "
categories: baztavani
---
<!-- kholase anjam shavad va tasvir ezafe shavad -->
بیماری‌های قلبی- عروقی علت اصلی مرگ در سراسر جهان می‌باشد. این بیماری‌ها در اثر بروز عوامل خطرساز (فشارخون بالا، اضطراب و افسردگی، دیابت، عدم فعالیت بدنی و ورزشی، چربی خون بالا، مصرف دخانیات، اضافه وزن و چاقی) بوجود می‌آیند. لذا مهم‌ترین راهکار مقابله با این بیماریها پیشگیری از این عوامل می‌باشد. بازتوانی قلبی جزء مهمی از برنامه جامع پیشگیری ثانویه بیماریهای قلبی- عروقی را تشکیل می‌دهد که می‌تواند مرگ ومیر قلبی- عروقی را کاهش دهد. هدف از بازتوانی قلبی، بازگرداندن بیماران مبتلا به بیماریهای قلبی- عروقی به سطحی از سلامت مطلوب می‌باشد. ضمن اینکه افراد دارای عوامل خطر قلبی با شرکت در برنامه بازتوانی قلب از فواید آن نیز بهره‌مند شده و خطر بروز و وقوع حوادث قلبی و عروقی در آنها کاهش می‌یابد.

## تعریف بازتوانی قلب

بازتوانی قلبی به عنوان یک برنامه جامع درازمدت مشتمل بر «ارزیابی پزشکی، تجویز برنامه ورزشی، اصلاح عوامل خطرزای قلبی، آموزش و مشاوره» تعریف شده است. این برنامه‌ها به‌طور اختصاصی برای کاهش خطر مرگ ناگهانی یا انفارکتوس مجدد، کنترل علائم قلبی، یا معکوس نمودن روند آترواسکلروز و تقویت وضعیت روانی- اجتماعی و شغلی بیماران طراحی گردیده است.
با این حال، به‌کارگیری برنامه‌های اختصاصی بازتوانی قلب سبب اصلاح وضعیت تغذیه‌ای، افزایش فعالیت فیزیکی، کاهش عوامل خطرزا و تندرستی بیماران و درنتیجه کاهش مرگ ومیر و ناتوانی می‌شود.
در حال حاضر بازتوانی قلبی یکی از اجزای اصلی برنامه درمانی در همه گروه‌های بیماران قلبی- عروقی می‌باشد، با این وجود بازتوانی قلبی بیشتر برای بیمارانی که دچار یکی از موارد زیر می‌باشد پیشنهاد می‌گردد:
<p>بیماری آترواسکلروتیک شریان کرونری</p>
<p>حمله قلبی و انفارکتوس میوکارد</p>
<p> جراحی قلب، جراحی دریچه قلب، پیوند قلب</p>
<p> آنژیوپلاستی (بالن)</p>
<p> آنژین</p>
<p>نارسایی احتقانی قلب</p>
<p>دستگاه‌های کمک بطنی (باتری، ضربان ساز و...)</p>

<p onclick='document.getElementById("more-1").style="display:block;";
 this.style="display:none;";'
 id="more-button"> بیشتر بدانید </p>
 
 <div id="more-1" class="more">
<h2>شواهد اثربخشی بازتوانی قلب:</h2>

<p>یک برنامه جامع بازتوانی قلب درصورتیکه درست انتخاب شده و به‌کار رود، به نتایج مثبت متعددی منجر می‌گردد. علائمی همچون آنژین، تنگی نفس و خستگی در بیماران کاهش می‌یابد. همچنین علائم مربوط به افسردگی به دنبال یک حادثه قلبی عمده نیز کاهش می‌یابد. عملکرد ورزشی و توانایی انجام فعالیت‌های مربوط به زندگی روزمره افزایش یافته و کیفیت زندگی و توانایی فرد بیمار در مراقبت از خود نیز بهتر می‌شود. علاوه بر این میزان بستری شدن در بیمارستان و غیبت از کار کاهش می‌یابد.</p>

<h4>اجزای یک برنامه جامع بازتوانی قلب:</h4>

<p>در تمام برنامه‌های بازتوانی قلب لازم است در بدو ورود بیمار به برنامه، ارزیابی دقیق در مورد شرایط بیمار انجام شود. این ارزیابی ابتدایی شامل شرح حال و معاینه فیزیکی بیمار، بررسی داده‌های مربوط به آزمون‌ها یا مداخلات صورت گرفته برای او و نیز طبقه‌بندی خطر است. سپس هر بیمار باید یک برنامه مختص به خود برای پیشگیری ثانویه دریافت کند که هدف از آن، هدف قراردادن عوامل خطرزای اختصاصی آن بیمار است. اجزای این برنامه عبارتند از: </p>

<p>انجام آزمایشات و تست‌های لازم، مشاوره تغذیه، مشاوره اعصاب و روان، کنترل وزن و فشارخون، ترک سیگار، فعالیت فیزیکی و ورزشی.
بیشتر برنامه‌های بازتوانی از ورزش‌های تحت نظارت استفاده می‌کنند تا هم اطمینان حاصل نمایند که بیمار فعالیت‌های توصیه شده را به درستی انجام می‌دهد و هم بیمار را از نظر بروز علائم قلبی در جریان ورزش کنترل نمایند. هدف از این برنامه، ارتقای عملکرد ورزشی فرد بیمار، تشویق او به ایجاد تغییراتی در سبک زندگی و بهبود سلامت جسمی، روانی و اجتماعی وی می‌باشد.<p/>

<h4>مراحل برنامه‌های بازتوانی قلب:</h4>

<p> مرحله یک: شامل بیمارانی است که به دلیل مشکلات قلبی در بیمارستان بستری می‌شوند. مهم‌ترین بخش در این مرحله، آموزش بیمار می‌باشد که شامل آشنایی با بیماری قلبی، علائم و عوارض آن و نیز روش‌های تشخیصی و درمانی بیماری می‌باشد. همچنین آموزش عوامل خطر قلبی، نحوه کنترل آنها جهت اصلاح شیوه زندگی و روند ادامه درمان در آینده از دیگر آموزش‌های این مرحله می‌باشد.</p>
<p> مرحله دو: همان دوره بازتوانی قلبی سرپایی است، این دوره پس از ترخیص از بیمارستان با تجویز پزشک معالج انجام می‌شود، طول دوره به مدت ۸هفته و هر هفته ۳ جلسه‌ی ۲ساعته می‌باشد. بیمار در یک برنامه تحت نظارت شامل فعالیت فیزیکی، مشاوره‌ی تغذیه، اصلاح عوامل خطرزا و تغییرات سبک زندگی شرکت می‌کند. به منظور افزایش میزان پایبندی بیمار به این برنامه‌ها، می‌توان برنامه‌هایی را طراحی کرد که قابلیت اجرا داشته باشد. برنامه ورزشی تحت نظارت باشد و مناسب با توجه به شرایط بالینی و ارزیابی هر فرد، برنامه ریزی می‌شود. این مرحله برای افزایش آمادگی جسمی فرد و کمک به افزایش اعتماد به نفس او می‌باشد.</p>
<p>مرحله سه: (مرحله سرپایی انتهایی) سعی دارد تا تغییرات سبک زندگی را که در مراحل یک و دو نهادینه شده‌اند، تداوم بخشد. در طول این مرحله، ارزیابی‌های دوره‌ای علائم بالینی و عوامل خطرزا انجام می‌شود. مراحل دو و سه اجزای اصلی پیشگیری ثانویه را تشکیل می‌دهند و نقطه تمرکز اصلی بازتوانی قلب محسوب می‌شوند.</p>

<h4> شایع ترین موانع و عواملی که در استفاده کمتر از برنامه‌های بازتوانی قلب نقش دارند عبارتند از:</h4>

<p>فاصله از مراکز اجرای برنامه بازتوانی، مسایل مربوط به حمل ونقل، اعتمادبه نفس پایین بیمار، عدم اطلاعات کافی در مورد فواید این برنامه‌ها و ناکافی بودن میزان ارجاع از سوی پزشکان</p>


<h4> برنامه‌ای برای راه رفتن به عنوان فعالیت فیزیکی بعد از ترک بیمارستان</h4>
<table cellpadding="7" cellspacing="0" dir="rtl" style="width:581px">

		<tr>
			<td>
			<p>هفته</p>
			</td>
			<td>
			<p>سرعت قدم برداشتن</p>
			</td>
			<td>
			<p>مسافت (متر)</p>
			</td>
			<td>
			<p>تعداد دفعه در روز</p>
			</td>
			<td>
			<p>حداقل زمان(دقیقه)</p>
			</td>
		</tr>
		<tr>
			<td>
			<p>اول</p>
			</td>
			<td>
			<p>خیلی آرام</p>
			</td>
			<td>
			<p>250</p>
			</td>
			<td>
			<p>2 بار در روز</p>
			</td>
			<td>
			<p>10-5</p>
			</td>
		</tr>
		<tr>
			<td>
			<p>دوم</p>
			</td>
			<td>
			<p>معمولی</p>
			</td>
			<td>
			<p>500</p>
			</td>
			<td>
			<p>2 بار در روز</p>
			</td>
			<td>
			<p>15-10</p>
			</td>
		</tr>
		<tr>
			<td>
			<p>سوم</p>
			</td>
			<td>
			<p>معمولی</p>
			</td>
			<td>
			<p>1000</p>
			</td>
			<td>
			<p>2 بار در روز</p>
			</td>
			<td>
			<p>20-15</p>
			</td>
		</tr>
		<tr>
			<td>
			<p>چهارم</p>
			</td>
			<td>
			<p>معمولی با گام‌های بلند</p>
			</td>
			<td>
			<p>1500</p>
			</td>
			<td>
			<p>2-1 بار در روز</p>
			</td>
			<td>
			<p>25-20</p>
			</td>
		</tr>
		<tr>
			<td>
			<p>پنجم</p>
			</td>
			<td>
			<p>معمولی با گام‌های بلند</p>
			</td>
			<td>
			<p>1500</p>
			</td>
			<td>
			<p>2-1 بار در روز</p>
			</td>
			<td>
			<p>30-25</p>
			</td>
		</tr>
		<tr>
			<td>
			<p>ششم</p>
			</td>
			<td>
			<p>معمولی با گام‌های بلند</p>
			</td>
			<td>
			<p>2000</p>
			</td>
			<td>
			<p>2-1 بار در روز</p>
			</td>
			<td>
			<p>30</p>
			</td>
		</tr>
</table>

<p>نتایج پژوهشی که با هدف بررسی تغییرات همودینامیکی جریان خون در آستانة بی هوازی و نقش آن در ظرفیت ورزشی انجام شده، نشان داده است که تمرین موجب افزایش معنی دار آستانة بی هوازی، اکسیژن مصرفی و برخی از پاسخهای همودینامیکی در آستانة بی هوازی می گردد و تمرینات نوتوانی قلبی با بهبود پاسخ های همودینامیکی موجب بهبود آستانة بی هوازی در بیماران مبتلا به اختلال عروق کرونر می شود</p>
</div>
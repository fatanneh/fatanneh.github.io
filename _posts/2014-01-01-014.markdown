---
layout: post
title:  "فشار خون و عروق کرونر"
categories: alayem_va_avarez
---
<!-- tasvir ezafe shavad va kholase ha banegari shavand -->
امروزه فشار خون بالا(هیپرتانسیون)شایعترین و قابل اصلاح ترین عامل خطر ابتلا به بیماری قلبی و سکته مغزی میباشد.از هر سه فرد بالغ یک نفر مبتلا به فشار خون بالا است و با افزایش میانگین سنی و وزنی جمعیت ،این نسبت بیشتر هم میشود.فشار خون بالا میتواند سبب آسیب به قلب،رگ های خونی و در طولانی مدت کلیه ها شود.
یافته های اخیر نشان میدهند که فشار خون بالا حتی از آنچه که در گذشته تصور میشد خطر بزرگتری برای سلامتی باشد.۹۰ درصد افراد ۵۵ ساله غیر مبتلا به فشار خون بالا در باقیمانده طول عمر خود به بیماری فشار خون بالا مبتلا میشوند.شواهد اخیر نشان داده‌اند که آسیب سرخرگ ها که سبب بروز بیماری قلبی،سکته مغزی و سایر بیماری‌ها می شود،در فشار خونی آغاز میگردد که پزشکان آن را طبیعی تلقی میکنند.مستقل از سایر عوامل خطر(مانند کلسترول بالای خون یا اضافه وزن)هرچه فشار خون بالاتر باشد،احتمال ایجاد بیماری قلبی و سکته مغزی هم بیشتر میشود.
در حدود یک سوم افراد مبتلا به فشار خون بالا از بیماری خود اطلاع ندارند.هیپرتانسیون(فشار خون بالا)قاتل خاموش نیز نامیده می‌شود چرا که به خودی خود علامت بالینی ندارد،اما با‌گذشت زمان ممکن است منجر به بروز سکته مغزی،حمله قلبی و نارسایی قلبی شود.این بیماری‌ها ممکن است کشنده باشند.همچنین اغلب افرادیکه از فشار خون بالای خود اطلاع دارند،این بیماری خود را خوب کنترل نمیکنند.یعنی فشار خون آن‌ها معمولاً بالاتر از سطوح سالم می باشد.
بنابراین اندازه‌گیری مرتب فشارخون و آغاز هرچه زودتر درمان و همچنین پیشگیری از ابتلا به فشار خون بالا،بسیار مهم می باشد.امروزه اندازه‌گیری و درمان فشار خون،بسیار راحت است حق فشارخون بالا تا حدود زیادی قابل پیشگیری است.
<img src="{{ site.baseurl }}/images/fesharsanj.jpg" style="display: block;
margin-left: auto;
margin-right: auto;
height: 400px;">

<p onclick='document.getElementById("more-1").style="display:block;";
 this.style="display:none;";'
 id="more-button"> بیشتر بدانید </p>
 
 <div id="more-1" class="more">
<h3>فشار خون بالا چیست؟</h3>

با ورود خون بداخل سرخرگ ها در اثر پمپاژ قلب،فشاری به دیواره سرخرگ ها وارد می آید.این نیروی فشاری،فشار خون نامیده میشود.
فشار خون در طول شبانه‌روز در اثر برخی از عوامل مثل ورزش،کافئین،داروها یا شرایط استرس زا افزایش می یابد،سپس به سطح طبیعی بر میگردد.اگر فشارخون در رگ‌ها به طور دایمی از سطوح سالم بالاتر باشد(فشار خون بالا)،قلب مجبور می‌شود که فعالیت بیشتری انجام دهد تا بتواند خون خود را به تمامی بدن پمپ نماید و در نتیجه ممکن است قلب و رگ‌ها دچار آسیب شوند.
دو عامل در میزان فشار خون اثر میگذارند:۱)نیرویی که قلب توسط آن منقبض می‌شود ۲)مقاومت سرخرگ های بزرگ و سرخرگ های کوچک(سرخرگچه ها)در مقابل جریان خون.سرخرگچه های سالم دارای دیواره عضلانی بوده و بسیار ارتجاعی می‌باشند و هنگامیکه خون به داخل آن‌ها پمپ می‌شود،به راحتی تحت کشش قرار میگیرند.زمانی که قلب خون بیشتری را با افزایش جریان خون تطبیق دهند.سرخرگ های سالم کاملاً گشاد بوده و فاقد هرگونه انسداد یا رسوب هستند و اجازه جریان آزادانه خون را میدهند.سرخرگ های بیمار خاصیت ارتجاعی و کشسانی خود را از دست میدهند و باعث ایجاد فشار خون بالا میشوند.


<h3> اندازه‌گیری فشار خون</h3>

 ممکن است به طور طبیعی در هر بار اندازه‌گیری،فشار خون بالا و پایین برود و مقدار آن تغییر کند(حتی اگر فرد در حال استراحت باشد)هنگامیکه بطن ها منقبض می‌شوند حداکثر فشار خون وجود دارد(فشارخون در هنگام انقباض قلب یا فشار خون سیستولی)و پس از پایان انقباض به پایین‌ترین سطح خود میرسد(فشارخون در هنگام استراحت قلب یا فشار خون دیاستولی).سنجش دقیق فشار خون،شما باید فشار خون هردو مرحله،یعنی سیستول و دیاستول را اندازه‌گیری نمایید.



<div style="background-color:#FFD6CF;">

<h3> سنجش فشار خون</h3>

اگر مبتلا به فشار خون بالا باشید،پزشک ممکن است شما را تشویق نماید که در منزل فشار خون خود را توسط فشار سنج کنترل کنید.اندازه گیری فشار خون در منزل بویژه زمانیکه داروهای جدید ضد فشار خون تجویز شده باشد یا دوز(مقدار)دارو تغییر کرده باشد،مهم است.
</div>

<div style="background-color:#FFD6CF;">

<h3>هایپرتانسیون یا پر فشاری خون:</h3>

بالا بودن مداوم فشار خون به صورت فشار خون سیستولی ۱۴۰ میلی متر جیوه یا بیشتر و یا فشار خون دیاستولی ۹۰ میلی متر جیوه یا بیشتر
ممکن است بارها فشار خون خود را اندازه‌گیری کرده باشید(هربار که به پزشک مراجعه میکنید).وسیله رایجی که پزشک از آن استفاده می کند،دستگاه فشار سنج است که کاف آن بدور بازو پیچیده میشود.نام غیر آشنا و پزشکی دستگاه اندازه‌گیری فشار خون''اسفیگومانومتر''است.
ُدستگاه فشارسنج نشان میدهد که فشار خون شما تا چه حد میتواند ستون جیوه موجود در دستگاه را بالا ببرد و در نتیجه فشار خون شما به میلی متر جیوه(mmHg)بیان میشود.فشار خون سیستولیک(بهنگام انقباض قلب)در بالا و فشار خون دیاستولیک(در هنگام استراحت قلب)در پاسسن نوشته میشود،به عنوان مثال فشار خون کمتر ۱۲۰ روی ۸۰ (۱۲۰/۸۰mmHg)در بالغین طبیعی می باشد.
بزرگسالان سالم دست کم باید هردوسال یکبار فشار خون خود را اندازه‌گیری نمایند.اگر بتازگی فشار خون خود را اندازه‌گیری ننموده اید،حتما این کار را انجام دهید.اندازه گیری فشار خون ساده،ارزان و بدون درد است.با روش‌های مختلفی میتوانید فشار خون خود را به صورت قابل اطمینانی بسنجید(در بیمارستان،مطب پزشک یا درمانگاه ها).ممکن است تصمیم بگیرید فشار خون  را توسط دستگاهایی که در مراکز تجاری یا داروخانه ها نصب شده اند،بسنجید.اما توجه داشته باشید که این روش‌ها غیر قابل اطمینان بوده و نباید تنها به آن‌ها اکتفا کرد.چراکه دقت این فشار سنج ها بطور مداوم ارزیابی نمی‌شود و ممکن است با‌گذشت زمان این فشار سنج ها از تنظیم خود خارج شده و فشار خون را اشتباه نشان دهند.اگر اندازه‌گیری فشار خون را بوسیله دستگاه‌هایی که در مراکز تجاری یا داروخانه ها نصب شده‌اند انجام داده اید،مقدار آن را به خاطر بسپارید و برای اندازه‌گیری فشار خون به پزشک مراجعه نموده و با عدد بیان شده توسط پزشک مقایسه کنید.
</div>

<div style="background-color:#FFD6CF;">


<h3>دستگاه اندازه‌گیری فشار خون چگونه کار میکند؟</h3>

دستگاه اندازه‌گیری فشار خون دارای چهار بخش می باشد.کاف باد شونده،پمپ،نشانگر فشار خون و گوشی پزشکی.هنگامیکه جهت اندازه‌گیری فشار خون مراجعه میکنید ابتدا کاف به دور بازوی شما پیچیده میشود و آنقدر کاف توسط پمپ باد می‌شود تا فشار آن بیشتر از فشار خون بازوی شما شود و جریان خون برای چند لحظه قطع شده و صدای نبض از طریق گوشی شنیده نشود.سپس باد کاف را کم کم تخلیه میکنند و به محض شنیدن مجدد صدای نبض،فشار نشان داده شده توسط نشانگر را میخوانند.در این لحظه فشار داخل کاف برابر فشار خون در داخل سرخرگ ها می‌باشد و فشار خون مربوطه فشار خون سیستولی نامیده میشود.سپس با خالی شدن بیشتر باد کاف،دوباره صداهای قلبی قطع می‌شوند که در‌واقع زمانی است که فشار داخل کاف به کمتر از فشار خون موجود در سرخرگ ها کاهش می‌یابد.این مقدار،فشار خون دیاستولی نامیده میشود.

</div>



<h3> برای اندازه‌گیری فشار خون اقدامات.زیر را انجام دهید تا مطمئن شوید فشار خون اندازه‌گیری شده دقیق می باشد:</h3>

<p>در فاصله ۳۰ دقیقه پیش از اندازه‌گیری فشار خون قهوه یا چایی نخورید و سیگار نکشید.کافئین موجود در چایی و قهوه و نیکوتین موجود در سیگار سبب افزایش موقت فشار خون می شوند.</p>
<p>بیش از ۵ دقیقه قبل ار وقت مقرر برای ملاقات با پزشک،به مطب وی بروید و آرام بنشینید تا احساس عجله نداشته باشید.</p>
<p>لباس آستین کوتاه بپوشید</p>
<p>برخی افراد یک حالت واکنشی تحت عنوان'' فشار خون روپوش سفید'' دارند.بدین مفهوم که فشار خون آن ها،زمانی که جهت معاینه نزد پزشک مراجعه میکنند،افزایش می‌یابد.این پدیده بسیار شایع است.اگر شما و پزشکتان فکر میکنید که دچار این حالت هستید،میتوانید فشار خون خود را در زمان و مکان دیگری اندازه‌گیری نمایید.پزشک مقادیر فشار خون خانه و مطب را باهم مقایسه نموده و میانگین فشار خون ما را تخمین میزند.</p>
<p>اگر پزشک در مورد فشار خون شما مشکوک باشد،ممکن است در طی روزهای مختلف،بارها فشار خون شما را اندازه‌گیری نماید چرا که به طور طبیعی فشار خون تغییرات زیادی دارد.این امر به هیچ وجه غیر طبیعی نیست که در یکبار اندازه گیری،مقدار فشار خون بالا باشد و در اندازه‌گیری روز دیگری،مقدار آن طبیعی باشد.پزشک تنها زمانی تشخیص فشار خون بالا را مطرح میسازد که در دست کم دوبار اندازه‌گیری فشار خون در روز های مختلف فشار خون بالا باشد.</p>
<p>اگر به صورت مکرر و در روزهای مختلف،فشار خون شما بالاتر از ۱۲۰/۸۰mmHg باشد،پزشک ممکن است شما را مورد ارزیابی قرار دهد.ممکن است شرح حال کاملی از شما اخذ نماید تا مشخص کند که آیا دارای عامل خطر دیگری برای ابتلا به بیماری قلبی یا سکته مغزی هستید یا خیر؟ممکن است از ابزاری به نام افتالموسکوپ(وسیله ای برای معاینه چشم)برای مشاهده رگ‌های ته چشم شما استفاده کند.ته چشم انسان تنها محلی است که پزشک میتواند بطور مستقیم رگ‌های خونی را مشاهده کند و آن‌ها را از لحاظ آسیب مورد ارزیابی قرار دهد.بطور مستقیم رگ‌های خونی را مشاهده کند و آن‌ها را از لحاظ آسیب مورد ارزیابی قرار دهد.رگ های ضخیم،باریک یا تخریب شده در چشم شاخصی برای فشار خون بالا می باشند.</p>
<p>اگر پزشک تشخیص دهد که شما مبتلا به فشار خون بالا هستید،ممکن است بررسی های(آزمایش،عکس برداری و...)را درخواست نماید.این بررسی ها مشخص می‌کنند که آیا فشار خون بالا در شما دارای علت زمینه‌ای است؟آیا آسیب اندام‌های داخلی وجود دارد؟همچنین پزشک سایر بیماری‌هایی را که ممکن است درمان شما را تحت تأثیر قرار دهند،ارزیابی می نماید.</p>
<p>علاوه بر انجام برخی از آزمایش های خونی پزشک ممکن است عکس ساده قفسه سینه با استفاده از اشعه ایکس را نیز درخواست نماید تا اندازه و وضعیت قلب و ریه های شما را ارزیابی نماید.نوار قلب یا الکتروکاردیوگرام نشانه‌های بزرگ شدن قلب و آسیب عضلات قلب را نشان میدهد.انجام الکتروکاردیوگرام در مطب پزشک برای بزرگ شدن قلب یا حمله قلبی تشخیص داده نشده قبلی،متداول است.ممکن است برای تعیین عمل‌کرد مطلوب کلیه ها و تشخیص مشکلات زمینه‌ای مسبب افزایش فشار خون،آزمایش خون و ادرار انجام دهید.در برخی موارد نادر،ممکن است پیلوگرافی داخل سیاهرگی تجویز داده شود،این تست عمل‌کرد کلیه ها را از طریق تزریق یک ماده حاجب بدون ضرر به داخل رگ و مشاهده عبور آن در تصویر اشعه ایکس مشخص می نماید.افراد معدودی ممکن است نیاز به بررسی های پیشرفته جهت ارزیابی جریان خون داشته باشند،برای مثال ام.آر.آی،تست ورزش با اسکن هسته ای یا آنژیو گرافی رگ‌های کرونری و استرس اکوکاردیوگرافی.</p>

<h3> عواملی که خطر ابتلا به فشار خون بالا را افزایش میدهند</h3>

<p>اکثر افراد مبتلا به فشار خون بالا(۹۰ تا ۹۵ درصد آنها)،مبتلا به نوعی هیپرتانسیون تحت عنوان نوع اولیه یا ضروری هستند که به این مفهوم است که علت یا علل فشار خون بالا در این افراد مشخص نیست.در سایر افراد فشار خون بالا ممکن است بدلیل وجود یک مشکل زمینه‌ای مانند اختلال رگ‌های خونی،بیماری کلیوی یا بیماری تیروئید رخ دهد.</p>
<p>عوامل شناخته شد ای وجود دارند که خطر ابتلا به فشار خون بالا را افزایش میدهند یا اغلب بیماری زمینه‌ای را تشدید مینمایند.اگر یک یا تعداد بیشتری از این عوامل خطر وجود داشته باشد شما در معرض خزر بیشتری هستید.</p>

<h3> ممکن است برخی از این عوامل دخیل در فشار خون بالا را داشته باشید.این عوامل عبارند از:</h3>

<p>جنسیت:تا سن ۷۰ سالگی،مردان در مقایسه با زنان به احتمال بیشتری دچار فشار خون بالا میشوند،البته پس از ۷۰ سالگی زنان در معرض خطر بیشتری هستند.</p>
<p>نژاد:سیاه پوستان بیش از سفید پوستان مبتلا به فشار خون بالا میگردند.همچنین شدت بیماری در سیاه پوستان بیشتر بوده و به شکل زودرس تری نیز رخ میدهد.</p>
<p>سابقه خانوادگی:اگر والدین یا برادر و خواهر شما مبتلا به فشار خون بالا باشند،شما با احتمال بیشتری به آن مبتلا خواهید شد.</p>
<p>سن:به طور عمومی احتمال ابتلا به فشار خون بالا با افزایش سن بیشتر میشود.ولی ابتلا به فشار خون بالا یک روند همیشگی در فرآیند سالمندی نیست و برخی از افراد هرگز دچار آن نمیشوند،مردان پس از ۳۵ سالگی و زنان پس از یائسگی،بیشتر به فشار خون بالا مبتلا می‌شوند</p>
<p>وزن:با افزایش وزن فشار خون هم بیشتر میشود.</p>
<p>.عدم فعالیت جسمانی:شیوه زندگی غیر فعال و بدون تحرک سبب افزایش احتمال ابتلا به اضافه وزن و فشار خون بالا میشود.</p>
<p>نمک:بسیاری از افراد مبتلا به فشار خون بالا به نمک حساس هستند و مصرف زیاد نمک،فشارخون را در اکثر افراد بالا میبرد.</p>
<p>رژيم غذایی ناسالم:رژیم حاوی مقادیر اندک میوه و سبزیجات یا دارای مقادیر زیاد چربی،سبب افزایش خطر ابتلا به فشار خون بالا میشود.</p>
<p>مصرف بیش از حد الکل:سؤمصرف منظم و شدید الکل ممکن است فشار خون را به طور قابل توجهی افزایش دهد.</p>
<p>داروها:ضد احتقان هایی که حتی بدون نسخه قابل تهیه میباشند و نیز برخی از مکمل های غذایی ممکن است فشارخون را افزایش دهند.قرص های ضد حاملگی خوراکی هم ممکن است سبب افزایش فشارخون در برخی از زنان شوند.</p>

<h3>تشخیص فشار خون بالا</h3>

ممکن است زمانیکه پزشک تشخیص بدهد که شما مبتلا به فشار خون بالا هستید،تعجب کنید،چرا که احتمال دارد با وجود بالا بودن فشار خون،شما احساس سلامتی داشته باشید.احساس سلامتی با وجود ابتلا به فشار خون بالا امری شایع است.فشار خون بالا به طور معمول هیچ گونه علامتی ندارد و بسیاری از افراد بدون اینکه اطلاعی از این پدیده داشته باشند زندگی میکنند.قلب،مغز و کلیه ها میتوانند افزایش فشار خون را برای مدت‌ زیادی تحت کنترل در بیاورند و ممکن است شما سال‌ها بدون احساس ناراحتی و ایجاد علایم بالینی،زندگی کنید.درمان فشار خون بالا بسیار مهم است،چراکه فشار خون بالا عامل خطر ابتلا به بیماری‌های خطرناک میباشد.

<h3> فشار خون بالا،بدن را از شش راه اصلی زیر تحت تأثیر قرار میدهد:</h3>

<p>تصلب شراین(آترواسکلروز):فشار خون بالای کنترل نشده،منجر به ضخیم شدن و کاهش خاصیت ارتجاعی دیواره سرخرگ ها میشود.رسوبات چربی با احتمال بیشتری بر روی این دیواره های سفت می‌نشینند و مجرای درون سرخرگ را باریک‌تر می کنند.</p>
<p>سکته مغزی و حمله قلبی:اگر یک اخته خون تشکیل شود و در یک سرخرگ تنگ شده خون رسانی کننده مغز گیر کند و آن را مسدود نماید،منجر به سکته مغزی میشود.اگر این سرخرگ که با لخته خون دچار انسداد شده است،خون رسانی قلب را بر عهده داشته باشد،حمله قلبی ایجاد میشود.ممکن است فشار خون بالا با پاره نمودن رگ‌های خونرسان مغز،سبب بروز سکته مغزی خون ریزی کننده نیز شوند.</p>
<p>آنوریسم آئورت:فشار خون بالا میتواند یک قسمت ضعیف شده دیواره سرخرگ آئورت را گشاد و متسع نماید.این حالت آنوریسم آئورت نامیده می‌شود که در صورت عدم درمان ممکن است کشنده باشد.</p>
<p> بزرگی قلب:افزایش فشار خون سبب می‌شود که قلب سخت تر کار کند.با گذشت زمان،عضلات قلب زخیم تر و سفت تر شده و ممکن است یزرگ و ضعیف گردند.با تضعیف این عضلات ،قلب خون را با کارایی کمتری پمپ نموده و شما احساس ضعف و خستگی میکنید.ممکن است خون به ریه ها پس زده شود و در بافت ریوی تجمع کند.</p>
<p>سیب کلیه:کلیه،مواد زاید خون را فیلتر نموده و دفع میکند.اگر رگ‌های کلیه ضخیم شده و آسیب ببینند،ممکن است کلیه به تدریج نارسا شود و منجر به تجمع مواد زاید در خون شود.درمان نارسایی کلیه نیازمند دیالیز می‌باشد که یک روش مکانیکی برای فیلتر کردن خون است.</p>
<p>آسیب چشم:در افراد مبتلا به دیابت،فشار خون بالا ممکن است منجر به خونریزی های مویرگها در چشم شود.این حالت که ''رتینوپاتی''نامیده می‌شود در نهایت ممکن است سبب کوری شود.</p>
<p>این عوارض بالقوه فشارخون هشدار دهنده میباشد.باید به خاطر داشت که میتوان فشار خون بالا را با درمان مناسب به شکل قابل توجهی کاهش داد.با درمان موفق فشار خون بالا،کاهش چشمگیر میزان مرگ و میر ناشی از بیماری قلبی و سکته های مغزی امکان‌پذیر میباشد،بویژه میتوان:</p>
<p>میزان بروز سکته مغزی را ۳۵ تا ۵۰ درصد کاهش داد.</p>
<p>میزان بروز حمله قلبی را ۲۰ تا ۲۵ درصد کاهش داد.</p>
<p>میزان بروز نارسایی قلبی را بیش از ۵۰ درصد کاهش داد.</p>

<h3>سطح فشارخون شما به چه مفهوم است؟</h3>

در حال حاضر بر اساس رهنمود های بین‌المللی،فشار خون در یکی از ۳ گروه ''طبیعی''،''پیش فشار خون'' و ''فشار خون بالا''قرار میگیرد.فشار خون طبیعی فشار خون کمتر از ۱۲۰/۸۰mmHg می باشد.اگر فشار خون در دست کم دو مرتبه اندازه‌گیری فشارخون(در دو روز متفاوت)مساوی یا بیشتر از این مقدار باشد،شما در گروه پیش‌فشارخون یا فشار خون بالا قرار میگیرید.بنا به توصیه‌های اخیر که بر اساس تأثیرات و عوارض فشار خون بالا تنظیم شده اند،فشارخون بالا باید هرچه زودتر به سطوح سالم کاهش یابد.

<h3>پیش فشار خون</h3>

<p>در مرحله پیش فشار خون،فشار خون در بالای حد طبیعی قرار دارد(یعنی مقادیر فشار خون بطور مداوم مابین ۱۲۰/۸۰mmHg و ۱۴۰/۹۰mmHg میباشد).در حال حاضر حدود یک سوم بالغین در مرحله پیش فشار خون هستند.دستور العمل های جدید،این مرحله را به عنوان مرحله خطر تلقی میکنند،چراکه این گروه در طی مراحل بعدی زندگی با احتمال بسیار بیشتری دچار افزایش فشار خون بالا میشوند.در واقع خطر ابتلا به بیماری قلبی در فشار خون های بیشتر از ۱۱۵/۷۵mmHg افزایش می یابد.از این سطح به بعد هر ۲۰/۱۰ میلی متر جیوه افزایش در فشارخون،خطر مرگ ناشی از بیماری‌های قلبی را ۲ برابر افزایش میدهد.ایجاد تغییرات شالم در شیوه زندگی تنها راه پیشگیری از از پیشرفت این مرحله به مرحله فشارخون بالا است.در افرادیکه در گروه پیش فشارخون قراردارند،باید کنترل فوری فشار خون از طریق درمان غیر دارویی آغاز شود.حتی اگر فشار خون در حد طبیعی هم باشد،شما میتوانید تغییرات سالمی را در شیوه زندگی خود ایجاد کنید.این تغییرات سالم در شیوه زندگی میتوانند به کاهش فشار خون منجر شوند و سطح فشار خون را بدون نیاز به مصرف دارو به سطوح سالم تری تبدیل کنند.به احتمال زیاد در این مرحله زودرس،تغییرات سالم در شیوه زندگی به تنهایی میتوانند به شما کمک کنند.شما و پزشکتان میتوانید در مورد اولویت های تغییرات سالم در شیوه زندگی به تنهایی میتوانند به شما کمک کنند.شما و پزشکتان میتوانید در مورد اولویت های تغییرات سالم در شیوه زندگی باهم صحبت کنید و جهت ایجاد این عادات جدید،گام های خوبی را بردارید.</p>
<p>تغییرات سالم در شیوه زندگی را ابتدا با عادات غذایی خود آغاز کنید.روزانه ۸ واحد یا بیشتر میوه‌ها و سبزیجات مصرف کنید و از چربی های اشباع کمتری استفاده نمایید.مصرف نمک را به کمتر از ۱۵۰۰mg در روز یا در حدود سه پنجم قاشق چایخوری کاهش دهید.در صورت ابتلا به اضافه وزن،کاهش وزن میتواند مفید باشد.فواید کاهش وزن خیلی زود آغاز می‌شوند(حتی با کاهش ۴ تا ۶ کیلوگرمی وزن)،چراکه با هر ۱/۵ کیلوگرم کاهش وزن،فشار خون سیستولیک بطور متوسط ۲ میلیمتر جیوه کاهش می یابد.دست کم ۳۰ دقیقه ورزش را در برنامه روزانه خود برای ۵ روز در هفته بگنجانید.این تغییرات ممکن است ابتدا ساده به نظر نیایند،اما اگر شما مصمم هستید که از دارو استفاده نکنید،ارزش انجام را دارند.</p>

<h3>فشار خون سیستولیک</h3>

بر اساس رهنمود های کنونی،فشار خون سیستولیک(عدد بزرگتر)بیش از ۱۴۰mmHg را باید بدون در نظر گرفتن فشار خون دیاستولیک(عدد کوچکتر)تحت درمان قرار داد.ممکن است فشار خون سیستولیک یا دیاستولیک هریک به تنهایی یا همراه باهم افزایش یابند.با افزایش سن،فشارخون دیاستولیک به طور معمول کاهش می‌یابد و فشار خون سیستولیک شروع به افزایش می نماید.
اگر تنها فشارخون سیستولیک بالا بوده و فشار خون دیاستولیک طبیعی باشد،در واقع شما مبتلا به شایع ترین نوع فشار خون بالا هستید.این حالت فشار خون بالای منفرد سیستولیک نامیده می‌شود و بر اساس رهنمود های کنونی بسیار مهم می باشد.درمان زودرس فشار خون منفرد سیستولیک از طریق تغییرات سالم در شیوه زندگی و مصرف دارو(در صورت نیاز)سبب کاهش خطر ابتلا به بیماری قلبی و سکته مغزی میشود.برای مثال با کاهش هر ۵ میلی متر جیوه از فشار خون سیستولیک مرگ ناشی از سکته مغزی در حدود ۱۴ درصد و مرگ ناشی از بیماری قلبی در حدود ۹ درصد کاهش می یابد.درمان زودرس فشار خون منفرد سیستولیک بر روی کیفیت زندگی،تاثیر بسیار زیادی دارد.


<h3>راهبرد های درمانی</h3>

<p>تغییرات سالم در شیوه زندگی،مصرف داروها یا ترکیب این دو،میتواند فشارخون را کاهش دهند.تغییرات سالم در شیوه زندگی برای هر فرد مبتلا به فشار خون بالا(از هر نوعی)توصیه میشود.در بسیاری از افراد اقداماتی مانند کاهش وزن،ورزش،محدود نمودن مصرف نمک و پیروی از برنامه سالم غذایی میتوانند به همان اندازه مصرف یک دارو،اثرات مفید داشته باشند.انواع بسیاری از داروهای مختلف ضد فشار خون موجود هستند.مصرف ترکیبی از چند دارو در بسیاری از افراد مفیدتر است.شما و پزشکتان انتخاب های متعددی دارید و در صورتی که برای پیدا کردن بهترین درمان مؤثر با یکدیگر همکاری نمایید درمان فشار خون بالا موفق تر خواهد بود.</p>
<p>پزشک کمک میکند تا سطح هدف درمان فشار خون را شناسایی کنید.وی راه‌های دستیابی به این هدف را شرح میدهد.با پزشکتان در مورد تغذیه،استعمال دخانیات و سؤمصرف الکل،ورزش منظم،داروها و مکمل های غذایی مصرفی خود صحبت کنید.هر اندازه که شما در مورد عواملی که در افزیش فشار خون دخیل هستند آگاهی بیشتری داشته باشید،راحت تر میتوانید فشارخون خود را کاهش دهید.</p>
<p2>پزشک ممکن است با در نظر گرفتن سه عامل زیر،درمان فشار خون بالا را برنامه‌ریزی نماید:</p2>

 <p>مقدار فشار خون اندازه‌گیری شده</p>
<p> اینکه آیا فشار خون سبب آسیب به سرخرگ ها و اعضای بدن شده است یا خیر؟</p>
<p>اینکه آیا بیماری‌های همراه مانند دیابت(بیماری قند خون)که ممکن است درمان فشار خون را تحت تأثیر قرار دهند وجود دارند یا خیر؟</p>

<p>اگر شما هنوز در مرحله پیش فشار خون هستید و دچار عوارض دیگری نشده اید،ممکن است بتوانید فشار خون خود را از طریق تغییرات سالم در شیوه زندگی در طول یکسال به کمتر از ۱۲۰/۸۰ میلی متر جیوه برسانید.</p>
<p>اگر مبتلا به مرحله ۱ یا ۲ فشار خون هستید و آسیب اعضای بدن در اثر فشار خون بالا یا بیماری‌های همراه وجود نداشته باشد،هدف درمانی نگه داشتن فشار خون در مقادیر پیش فشار خون میباشد.پزشکان دریافته‌اند که بسیاری از افراد جهت نگه داشتن فشار خون خود در مقادیر هدف نیاز به مصرف بیش از یک دارو دارند.اگر شما مبتلا به مرحله یک فشار خون بالا هستید،تغییرات سالم در شیوه زندگی اولین گام ضروری میباشد.اگر تغییرات سالم در شیوه زندگی نتوانند سبب دست یابی به سطح فشار خون هدف شوند،ممکن است برای شما یک داروی ادرار آور(دیورتیک)یا سایر داروهای ضد فشار خون تجویز کند.</p>
<p>اگر شما مبتلا به مرحله ۲ فشار خون هستید(فشار خون ۱۶۰/۱۰۰ میلی متر جیوه یا بیشتر)و دچار عوارض نشده اید،استفاده بیش از ۱ دارو ضروری است تا به سطح هدف درمانی فشار خون دست پیدا کنید(که احتمالاً یکی از آن‌ها داروی ادرار آور یا دیورتیک میباشد).البته همچنان باید تغییرات سالم در شیوه زندگی(بهبود رژیم غذایی و ورزش کردن و...)را هم‌زمان با مصرف دارو ادامه دهید.اگر شما مبتلا به فشار خون بالا هستید(مرحله ۱ یا مرحله ۲)و یک بیماری زمینه‌ای دارید که شما را در معرض خطر قرار میدهد(برای مثال سابقه حمله قلبی یا ابتلا به بیماری کلیوی یا دیابت)،پزشک ممکن است برای شما دارویی تجویز کند که علاوه بر برکاهش فشار خون،برای بیماری زمینه‌ای نیز مفید باشد.البته همچنان تغییرات سالم در شیوه زندگی اقدام شماره یک محسوب میشوند.در این حالت دستیابی به سطح هدف فشار خون یعنی ۱۳۰/۸۰mmHg ممکن است منطقی ترین امر باشد.</p>
<p style="background-color:#FFD6CF;">

هشدار:در مورد علایم سکته مغزی آگاه باشید.این علایم عبارتند از:سردرد،کاهش هوشیاری،ضعف،بی حسی،دشواری در صحبت کردن،صحبت نامفهوم یا ضعف یک نیمه بدن.اگر شما دچار هر یک از علایم شدید بلافاصله با ۱۱۵ تماس گرفته و یا جهت دریافت درمان اورژانسی به بیمارستان مراجعه کنید.
</p>
اندازه فشار خون،سابقه پزشکی و یا برنامه درمانی هرچه که باشد،تنها راه دست یابی به هدف درمانی فشار خون،پای بند به درمان میباشد.در واقع دست یابی به عدد هدف درمانی فشار خون،مفهوم بسیار گسترده ای دارد.
</div>

## پیشگیری

پیشگیری از ابتلا به فشار خون بالا و کاهش فشار خون به سطح هدف درمانی،با انتخاب های سالم در جنبه‌های مختلف زندگی آغاز میشود.فواید این اقدام‌ها تنها در محدوده درمان فشار خون باقی نمانده و باعث افزایش سلامت قلبی عروقی،کاهش احتمال ایجاد سکته مغزی و بیماری کلیوی و ایجاد احساس سلامتی میشوند.
حتی اگر چند عامل خطر ابتلا به فشار بالا داشته باشید(جنس مذکر،نژاد سیاه پوست،سابقه فشار خون بالا در خانواده و سن بالا)،میتوانید با تغییرات سالم در شیوه زندگی فشار خونتان را کاهش دهید.برخی از این اقدام‌ها عبارتند از:
<p>پیروی از یک رژیم غذایی حاوی مقادیر اندک چربی و نمک</p>
<p> کاهش وزن در صورت داشتن اضافه وزن</p>
<p> ورزش منظم</p>
<p>عدم سؤمصرف الکل</p>
<p> ترک سیگار(در صورت استعمال)</p>
<p>آموزش کنترل استرس(تنش عصبی)</p>
<p>عدم مصرف داروهای بدون نسخه‌ای که میتوانند فشار خون را افزایش دهند مانند''ضد احتقان ها''یا ''محصولات انرژی زا''</p>

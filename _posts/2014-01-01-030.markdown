---
layout: post
title:  "تست تیلت  "
categories: ravesh_haye_tashkhisi
---
<!-- tasvor -->
این تست جهت بررسی بیمارانی که دچار حمله غش یا سنکوپ شده‌اند به کار می‌رود و طی آن بررسی می‌شود که آیا سنکوپ بیمار مجدداً با همان صورت و همان علایم،با تغییر وضعیت از حالت خوابیده به حالت ایستاده قابل ایجاد مجدد میباشد یا نه.
در این تست بیمار روی تخت قرار گرفته و ضربان قلب،فشار خون،ریتم مانیتورینگ مداوم میشود.سپس بیمار تا نزدیک وضعیت قائم تغییر وضعیت داده شده و علایم حیاتی و تغییرات آن‌ها بررسی شده و نتیجه ی تست به صورت مثبت(رابطه سنکوپ با وضعیت بدن)و منفی(عدم رابطه سنکوپ به وضعیت بدن)گزارش میشود.
گاه لازم است به بعضی از بیماران ایزوسوربید و یا ایزوپرل جهت افزایش حساسیت تست تیلت داده شود.این تست حدود یک ساعت وقت بیمار را آشغال میکند.
جهت تست لازم است بیمار داروهای مصرفی را با نظر پزشک قطع کرده،حمام نموده و ناشتا باشد.این تست به صورت سرپایی انجام میشود.
نکته ی مهم آنکه سنکوپ ممکن است با تشنج اشتباه گرفته شود و بیمار تحت درمان ضد صرع قرار گیرد.

### انواع خطرناکتر سنکوپ:

- اگر سنکوپ طی ورزش و یا کار رخ دهد.
- اگر همراه تپش قلب و بی نظمی ضربان قلب باشد.
- اگر سابقه مرگ ناگهانی در نزدیکان وجود داشته باشد.
- اگر قبل از سنکوپ درد درد سینه یا تنگی نفس رخ دهد.
- وجود سابقه سکته قلبی یا نارسایی قلبی.
- اگر سنکوپ همراه با آسیب فیزیکی به بدن باشد.
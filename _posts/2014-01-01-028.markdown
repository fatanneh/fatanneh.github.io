---
layout: post
title:  " آنژیوگرافی "
categories: ravesh_haye_tashkhisi
---
<!-- picture -->
آنژیوگرافی دقیق‌ترین و مطمئن ترین روش تشخیصی برای بررسی عروق قلب و تعیین میزان انسداد عروقی میباشد که نوعی عکس برداری خاص با اشعه ایکس است و مشخص میکند آیا عروق کرونر شما تنگ شده یا نه؟و اگر تنگی وجود دارد،در کدام قسمت رگ است و شدت آن چقدر است.با آنژیوگرافی میتوان تعیین کرد که شما به چه نوع اقدام درمانی نیاز دارید(دارویی،جراحی و...)آنژیوگرافی  فقط یک روش تشخیصی است و به باز شدن عروق قلبی منجر نمیشود

## قبل از انجام آنژیو گرافی اقدام‌ها زیر را انجام دهید:
- دوش بگیرید
- بهتر است آقایان موهای سینه خود را بتراشند.
- از ۶ تا ۸ ساعت قبل از آنژیوگرافی از خوردن غذا خودداری کنید.
- با نظر پزشک باید بعضی از داروها مانند وارفارین را قطع کنید.

## آنژیوگرافی چگونه انجام میشود؟

برای آنژیوگرافی،در بیمارستانی مجهز بستری میشوید.حداقل از ۶ ساعت قبل باید ناشتا باشید و پس از آزمایش های به عمل آمده به بخش آنژیوگرافی منتقل میشوید.پس از ضدعفونی کردن ناحیه کشاله ران،پوشش مناسب بر روی شما گذاشته شده و به صورت بی حرکت بر روی تخت مجهز به دستگاه تصویر برداری با اشعه ایکس دراز میکشید.
پس از بی حسی موضعی کشاله ران،لوله ای با قطر باریک(شیت)در شریان ران وارد و به داخل سرخرگ های قلب هدایت میشود.پس از ورود لوله به داخل سرخرگ کرونر،ماده حاجب از طریق آن تزریق شده و تصویر برداری با اشعه ایکس انجام میشود.به این صورت تصویر سرخرگ کرونر و اختلالات آن بر روی صفحه نمایش دیده شده  ثبت میگردد.در حین آنژیوگرافی شما هوشیارید و ممکن است به شما گفته شود سرفه کنید یا نفس خود را حبس کنید.

### در حین آنژیوگرافی ممکن است یکی از علایم زیر را داشته باشید:

- برروی کشاله ران خود در محل ورود لوله مختصری احساس فشار کنید
- وقتی که داروی مخصوص تزریق میشود،در قفسه سینه خود احساس سنگینی کنید.
- کمی احساس تنگی نفس نمایید.
- احساس گرمی ناگهانی کنید که به سرعت برطرف می‌شود
- احساس تهوع نمایید.
- با اتمام کار،لوله از پای شما خارج شده و به مدت ۱۰ دقیقه بر روی محل ورود لوله با دست فشار وارد می‌شود تا خونریزی قطع گردد.
- معمولاً آنژیوگرافی بدون درد و ناراحتی انجام میشود،ولی ممکن است در هنگام تزریق ماده حاجب احساس تهوع،استفراغ و یا احساس گرمی به شما دست دهد که سریعاً برطرف میشود.
- آنژيوگرافی با امکانات موجود کم خطر بوده و ممکن است به احتمال خیلی کم عوارضی نظیر خونریزی داخلی از محل برش شریانی،حساسیت به ماده حاجب،آسیب عروق کرونری و … ایجاد نماید.
- درد ناحیه آنژیوگرافی معمولاً خفیف است و در عرض چند روز برطرف میشود.ضایعه پوستی خاصی در محل آنژیوگرافی باقی نمیماند.

### بعد از انجام آنژیوگرافی چه اتفاقی می افتد؟

پس از انجام آنژیوگرافی شما به بخش یا سی سی یو(CCU) منتقل می‌شوید و یک کیسه سنگین روی کشاله ران شما به مدت ۳ تا ۴ ساعت قرار داده می‌شود تا از خونریزی جلوگیری شود.شما طی این مدت باید بی حرکت بر روی تخت دراز بکشید.
در صورتی که اقدام خاصی از قبیل آنژیوپلاستی و یا عمل جراحی در نظر نباشد،روز بعد مرخص می‌شوید و میتوانید به فعالیت‌های معمول و روزانه خود بپردازید و دوش بگیرید.


<div style="background-color:#FFD6CF;">
<h2> پس از آنژیوگرافی موارد زیر را رعایت کنید:</h2>
برای هر ۲۴ ساعت از خم شدن،زور زدن و بلند کردن اشیای سنگین اجتناب کنید.
از حمام کردن در وان بپرهیزید ولی در صورت تمایل داشتن میتوانید از دوش استفاده کنید.
برای بازگشت به کار،یا فعالیت‌های بیشتر با پزشک خود مشورت کنید.
در صورت بروز هریک از موارد زیر پزشک خود را آگاه کنید:
خونریزی،تورم،گرفتگی یا درد محل ورود کاتتر یا درجه حرارت بیش از ۳۸/۵ درجه سانتیگراد.
در صورتی که نتایج آزمون نشان دهد که بیماری شریان کرونر قلب دچار میباشید با پزشک خود درباره درمان و طرح بازتوانی قلب صحبت کنید.
</div>

### بعد از انجام آنژیو گرافی چه اقدام‌ها مراقبتی را میتوانید انجام دهید؟

علاوه بر انجام دستور ها و اقدام‌ها درمانی تجویز شده توسط پزشک یا پرستار باید درجهت مراقبت بتوانید وزن،فشارخون و تعداد ضربان نبض خود را در منزل اندازه‌گیری کنید و با اقداماتی که باید در مواقع بروز درد یا حمله قلبی انجام دهید آشنا شوید.در ادامه با روش اندازه‌گیری نبض و اقداماتی که باید در جهت مراقبت از خود انجام دهید آشنا میشوید.

## چگونه ضربان نبض خود را کنترل کنید؟

شما میتوانید ضربان قلب خود را با گرفتن نبض شمارش کنید.اگر نبض را به طور صحیح بگیرید،میتوانید با هر ضربه قلب یک ضربان یا جهش را روی شریان احساس کنید.تعداد این ضربان یا جهش ها در یک دقیقه میزان نبض می نامندومسزان ضربان نبض مساوی ضربان قلب است.


### چه زمانی باید نبض را اندازه بگیرید؟

پرستار یا پزشکتان برای شما خواهند گفت که چه مواقعی نبض خود را شمارش کنید.


- مراحل گرفتن نبض مچ دست(رادیال)

۱. قبل از شمارش نبض باید به مدت حداقل ۵ دقیقه در وضعیت استراحت قرار گیرید.
۲. نبض خود را در وضعیت نشسته یا خابیده کنترل نمایید
۳. در حالتی قرار گیرید که مچ دست شما روی تکیه گاهی قرار گیرد و هم‌سطح قلب باشد.
۴. ساعت خود را در محلی قرار دهید که مقابل دیدتان باشد.
۵. شریان مچ دست را لمس کنید.
۶. از دو سر انگشت سبابه و میانی برای شمارش نبض استفاده کنید و اط انگشت شست استفاده نکنید.
۷. به آرامی نوک انگشتتان  را روی مچ فشار دهید تا نبض را احساس کنید.اگر انگشتان خود را زیاد فشار دهید،ممکن است باعث کاهش و یا ایست جریان خون شده و در نتیجه نبض احساس نشود.
۸. اگر از ساعت ثانیه شمار استفاده میکنید،بهتر است صبر کنید تا عقربه ثانیه شمار روی عدد ۱۲ قرار گیرد سپس نبض را بشمارید تا ثانیه شمار به عدد ۶ برسد.
۹. اگر از ساعت دیجیتالی استفاده میکنید در مدت ۳۰ ثانیه نبض را شمارش کنید.
۱۰. پس از شمارش نبض به مدت ۳۰ ثانیه،عدد نبض را دو برابر کنید.برای مثال اگر پس از ۳۰ ثانیه شمارش نبض،عدد ۳۵ به دست آمد آن را دوبرابر کنید،مساوی ۷۰ میشود.یعنی عدد ۷۰،میزان ضربان قلب شما در یک دقیقه است.



<p style="background-color:#FFD6CF;">
<h2> سایر اقدام‌ها مهمی که باید در نظر داشته باشید:</h2>

- شماره تلفن اورژانس یا پزشک خود را در دسترس داشته باشید
- از فعالیت‌هایی که موجب درد سینه،تنگی نفس،سفتی عضلات و خستگی می‌شود خودداری نمایید.
- تا ۲ ساعت بعد از خوردن غذا،فعالیت ورزشی انجام ندهید.
- در برنامه ورزشی منظم روزانه که برای تمام عمر تنظیم شده است شرکت کنید.
- ۵ تا ۱۰ دقیقه قبل از انجام هر فعالیتی که  ممکن است باعث شروع درد شود،یک قرص نیتروگلیسرین زیر زبان خود قرار دهید.
- از قرار گرفتن در هوای خیلی سرد و گرمای بیش از اندازه پرهیز کنید.
- در زمستان بینی و دهان خود را با یک شال و یا روسری بپوشانید.
- از قدم زدن بر خلاف جهت باد خودداری کنید.
- از رفتن در هوای مه آلود و شرجی اجتناب کنید.
- هرروز در ساعت معینی(ترجیحا صبح،بعد از بیدار شدن از خواب)وزن،نبض و فشار خون خود را کنترل کنید.
- اگر ضربان قلب شما کمتر از ۶۰ بار در دقیقه به پزشک یا پرستار خود اطلاع دهید.
- در صورت افزایش وزن،آن را کم نموده و در یک برنامه کاهش وزن شرکت کنید.
- رژیم دارویی خود را کنترل کنید و در تمام اوقات قرص زیر زبانی را همراه داشته باشید.
- از مصرف دخانیات و مشروبات الکلی جدا خود داری نمایید.
- رژیم غذایی تجویز شده که معمولاً به صورت کم نمک،کم چربی میباشد را رعایت کنید.
- از خوردن غذای زیاد و با عجله پرهیز نمایید.
- بعد از غذا خوردن ۳۰ دقیقه استراحت نمایید.
- برای خانه و کار خود برنامه‌ریزی کنید.
- در مورد احساس خود با خانواده صحبت کنید.
- درباره نیاز های خانه و محل کار با پزشک یا پرستار خود صحبت نمایید.
- بهتر است برای پیشرفت بهبودی در کلاس‌های آموزشی شرکت کنید.
- به طور مرتب به پزشک مراجعه کنید.
- مقدار طبیعی فشارخون،نبض و وزن خود را یادبگیرید و در خصوص اینکه چه زمانی و چگونه باید آزمایش هایی مانند قند و چربی خون انجام دهید اطلاعات کسب نمایید.
- حداقل یکبار در روز در ساعت مشخصی خود را وزن کنید و اگر بیش از نیم تا یک کیلوگرم در هفته افزایش وزن داشتید موضوع را به پزشک خود اطلاع دهید.
- بهتر است برای بهبودی پیشرفت در کلاس‌های آموزشی شرکت کنید.
- به طور مرتب به پزشک خود مراجعه کنید.
- مقدار طبیعی فشارخون،نبض و وزن خود را یادبگیرید و در خصوص اینکه چه زمانی و چگونه باید آزمایش های مانند قند و چربی خون را انجام دهید،اطلاعات کسب نمایید.
- حداقل یک بار در روز در ساعت مشخصی خود را وزن کنید و اگر بیش از نیم کیلو تا یک کیلوگرم در هفته افزایش وزن داشتید موضوع را به پزشک خود اطلاع دهید
- از استرس و فشار روحی دوری کنید.برای این کار چیزهایی را که برای شما استرس زا هشتند بنویسید و روش‌های کنترل آن‌ها را بیابید.
- دربره تغییراتی که در شیوه زندگی خود باید بدهید تا خطر پیشرفت بیماری و عوارض آن را کم کند،از قبیل ترک سیگار،پایین آوردن سطح کلسترول خون،تغییرات تغذیه ای،شروع ورزش یا کاهش وزن با پزشک خود مشورت نمایید.
- برای موفقیت در ادامه زندگی باید به صورت مرتب با پزشک یا سایر رائه دهندگان خدمات مانند کارشناس تغذیه و ورزش در تماس باشید.
</p>




## هنگام بروز درد قفسه سینه یا سکته قلبی چه اقداماتی را باید انجام داد؟

- چنانچه درد یا سایر علایم قلبی را در خود احساس نمودید،اقدامات زیر را انجام دهید:
۱. هنگام شروع درد آرامش خود را حفظ کنید.
۲. از راه رفتن و فعالیت خودداری نمایید.هر فعالیتی را که در حال انجام آن بوده‌اید کنار بگذارید و در حالت خابیده به پشت استراحت کنید.
۳. هنگام درد زیر سر خود را توسط یک یا دو بالشت بالا نگه دارید.سپس تنفس عمیق داشته باشید و تعداد نفس‌های خود را کم کنید.
۴. همیشه بعضی داروهای قلبی خود و به‌خصوص قرص های نیتروگلیسرین زیر زبانی را همراه داشته باشید.
۵. در هنگام احساس درد قلبی از اسپری یا قرص نیتروگلیسرین زیر زبانی به روش زیر استفاده کنید
- با احساس اولین علامت یک قرص مصرف کنید.
- اگر دهان شما خشک است قبل از قرار دادن قرص در زیر زبان،یک جرعه آب بنوشید تا دهان و زبان شما مرطوب شود.
- تا وقتی که نیترو گلیسیرین کاملاً در دهان شما حل نشده است،بزاق خود را فرونبرید.
- اگر درد شدیدی احساس میکنید،میتوانید قرص زیر زبانی را بین دندان‌ها له کنبد تا سریعتر جذب گردد.
- به ساعت نگاه کنید اگر علایم پس از ۵ دقیقه برطرف نشد یک قرص دیگر مصرف کنید.
- اگر با وجود مصرف دو قرص و یا پس از ۱۰ دقیقه علایم برطرف نشد یک قرص دیگر زیر زبان خود بگذارید.
- برای استفاده از اسپری نیترو گلیسرین در صورت احساس درد در ناحسه قفسه سینه،یکبار رو و یک بار زیر زبان خود اسپری کنید.توجه کنید که آن زا استشاق نکنی و قبل از بلعیدن آب دهان به آرامی تا ۱۰ بشمارید.
- در صورت استفاده از اسپری پس از اولین استفاده،سایر مراحل را همانند قرص ادامه دهید.
- اگر پس از ۳ بار مصرف قرص یا اسپری،درد قفسه سینه باقی بود با پزشک یا بیمارستان تماس بگیرید.
۶. اگر پس از جمعه ۱۵ تا ۲۰ دقیقه از شروع درد،باز هم علایم برطرف نشد:
- فوراً با اورژانس ۱۱۵ یا پزشک تماس بگیرید.
- در صورت عدم دسترسی به آمبولانس،خودتان برای رفتن به بیمارستان رانندگی نکنید.
- اگر آمبولانس نمیتواند سریعاً در محل حاضر شود از کسی بخواهید شما را به بیمارستان ببرد.
۷. ضروری است علاوه بر قرص های نیتروگلیسیرین،یک قرص آسپرین نیز جویده و با آب فرو دهید.
۸. اگر در تنهایی به حمله قلبی و نامنظمی ضربان قلب دچار شدید،وحشت نکنید،مکررا به سرفه های محکم اقدام نمایید.قبل از هر سرفه،نفس عمیق بکشید،سرفه باید عمیق و طولانی باشد به گونه‌ای که خلط از عمق ریه ها خارج شود.تنفس و سرفه باید بدون وقفه تکرار شوند تا زمانی که کمک برسد یا زمانی که احساس شود قلب دوباره ضربان عادی خود را بازیافته است.
۹. پس از برطرف شدن علایم میتوانید به فعالیت خود ادامه دهید.ولی در صورت بروز موارد زیر لازم است فوراً به پزشک یا اورژانس مراجعه کنید:
- برطرف نشدن علایم پس از ۲۰ دقیقه
- افزایش تعداد دفعات بروز درد
- بروز علایم حین استراحت
- تغییر علایم نسبت به قبل
- بروز علایم با انجام فعالیت‌های سبک‌تر نسبت به قبل
- تنگی نفس
- غش کردن
- ضربان قلب نامنظم و یا کمتر از ۶۰ یا بیشتر از ۱۰۰ ضربه در دقیقه

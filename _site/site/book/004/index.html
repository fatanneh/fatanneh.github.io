<!DOCTYPE html>
<html>

<head>
    <meta charset="utf-8">
    <meta name="viewport" content="width=device-width">
    <meta http-equiv="X-UA-Compatible" content="IE=edge">

    <title>هرم غذایی</title>
    <meta name="description" content="Write an awesome description for your new site here. You can edit this line in _config.yml. It will appear in your document head meta (for Google search results) and in your feed.xml site description.
">

    <link rel="stylesheet" href="../../css/main.css">
    <link rel="canonical" href="index.html">
    <script src="../../js/jquery.min.js"></script>
    <script src="../../js/jquery.collapsible.js"></script>
    <script src="../../js/animsition.min.js"></script>

    <script type="text/javascript">
    $(document).ready(function() {
        $('.collapsible').collapsible();
         $(".animsition").animsition();
     });
    </script>
</head>


<body style='-moz-user-select: none; -webkit-user-select: none; -ms-user-select:none; user-select:none;' 
unselectable='on' onselectstart='return false;' onmousedown='return false;'>
<div>

<div class="site-header">

<div class="wrapper">

<p class="site-title">قلب و بیماری های قلبی</p>
<nav>
	<p class="navigator show-list" id="menu-list" style="display:none;cursor:pointer;">فهرست</p>

	<a href="../003/index.html" class="animsition-link navigator navigator-next" data-animsition-out="fade-out-left">قبلی</a>


	<a href="../005/index.html" class="animsition-link navigator navigator-prev" data-animsition-out="fade-out-right">بعدی</a>

	
	
	
	
</nav>

</div>



</div>


<div class="page-content">
<div class="wrapper">
	<script>
$('#menu-list').css('display','inline-block');
$('#menu-list').click(function(){
	if ( $('#sidebar').css('top') == '0px' ){
		if ( $('#sidebar').css('right') == '-200px' ){
			$('#sidebar').css('right','0px');
			$('body').css('margin-right','200px');
		}
		else{
			$('#sidebar').css('right','-200px');
			$('body').css('margin-right','0px');
		}
	}
	else{
		if ( $('#sidebar').css('visibility') == 'hidden' ){
				$('#sidebar').css('visibility','visible');
		}
		else{
			$('#sidebar').css('visibility','hidden');
		}
	}
});
</script>

<div class="sidebar" id="sidebar">
<ul class="sidebar-list">
<li><a class="sidebar-post" href="../../index.html">صفحه آغازین</a>
<hr />

<li>
	<a class="sidebar-post" href="../001/index.html">سبک زندگی سلامت محور</a>
	<hr />
</li>

<li>
	<a class="sidebar-post" href="../002/index.html">قلب </a>
	<hr />
</li>

<li>
	<a class="sidebar-post" href="../003/index.html">عوامل خطرآفرین</a>
	<hr />
</li>

<li>
	<a class="sidebar-post" href="index.html">هرم غذایی</a>
	<hr />
</li>

<li>
	<a class="sidebar-post" href="../005/index.html">ماهی</a>
	<hr />
</li>

<li>
	<a class="sidebar-post" href="../006/index.html">آنتی اکسیدان ها</a>
	<hr />
</li>

<li>
	<a class="sidebar-post" href="../007/index.html">چربی ها و روغن ها</a>
	<hr />
</li>

<li>
	<a class="sidebar-post" href="../008/index.html">نقش چربیها در بدن</a>
	<hr />
</li>

<li>
	<a class="sidebar-post" href="../009/index.html">هضم، جذب و انتقال چربیها</a>
	<hr />
</li>

<li>
	<a class="sidebar-post" href="../010/index.html">طبقه بندی چربی‌ها</a>
	<hr />
</li>

<li>
	<a class="sidebar-post" href="../011/index.html">اسید های چرب</a>
	<hr />
</li>

<li>
	<a class="sidebar-post" href="../012/index.html">الگوی مصرف روغن و چربی</a>
	<hr />
</li>

<li>
	<a class="sidebar-post" href="../013/index.html">روغن غنی شده با ویتامین‌های A و D</a>
	<hr />
</li>

<li>
	<a class="sidebar-post" href="../014/index.html">نگهداری روغن</a>
	<hr />
</li>

<li>
	<a class="sidebar-post" href="../015/index.html">کنترل مصرف چربی</a>
	<hr />
</li>

<li>
	<a class="sidebar-post" href="../016/index.html">مصرف نمک</a>
	<hr />
</li>

<li>
	<a class="sidebar-post" href="../017/index.html">خواندن برچسب مواد غذایی</a>
	<hr />
</li>

<li>
	<a class="sidebar-post" href="../018/index.html">محاسبه BMI</a>
	<hr />
</li>

</ul>
</div>

<div class="post animsition"
	data-animsition-in="fade-in"
	data-animsition-in-duration="500"
	data-animsition-out="fade-out">

  <header class="post-header">
    <h1 class="post-title">هرم غذایی</h1>
  </header>

  <article class="post-content">
    <p>راهنمای غذایی ایرانی‌ها به شکل هرم است. قرار گرفتن مواد غذایی در بالای هرم به این معنی است که افراد بزرگسال باید از این موادغذایی کمتر مصرف کنند مانند قندها و چربی‌ها. هر چه از بالای هرم به سمت پایین نزدیک می‌شویم، موادغذایی موجود را باید بیشتر مصرف کنیم.</p>

<p>پنج گروه اصلی غذایی عبارتند از:</p>

<h2 id="section">گروه نان و غلات</h2>

<p>شامل انواع نان، برنج، ماکارونی، غلات صبحانه، گندم و جو.</p>

<p>گروه نان و غلات در قاعده هرم غذایی قرار دارد که بزرگترین بخش هرم است. یعنی در طول روز باید از موادغذایی این گروه بیشتر از دیگر گروه‌های غذایی استفاده کرد. این گروه به علت داشتن مواد نشاسته‌ای، به عنوان موادغذایی تأمین کننده انرژی محسوب می‌شوند. علاوه بر آن فیبر، انواع ویتامین‌های گروه ب، آهن، پروتئین و منیزیم را نیز تأمین می‌کنند. مصرف گروه نان و غلات برای تأمین انرژی، رشد و سلامت دستگاه عصبی لازم است.</p>

<p>هر واحد از این گروه عبارت است از: یک کف دست بدون انگشت (معادل30 گرم) انواع نان‌ها، برای نان لواش چهار کف دست معادل 30گرم است، یا نصف لیوان برنج یا ماکارونی پخته، یا یک چهارم لیوان غلات خام مثل گندم و جو، یا سه چهارم لیوان غلات صبحانه.</p>

<h2 id="section-1">گروه میوه‌ها و گروه سبزی در هرم غذایی:</h2>

<p>در سال‌های اخیر در هرم غذایی، سبزی‌ها و میوه‌ها به دلیل اهمیتی که در سلامت انسان دارند، در دو گروه غذایی جداگانه‌ به نام گروه سبزی‌ها و گروه میوه‌ها قرار گرفته اند.</p>

<h3 id="section-2">گروه میوه‌ها:</h3>

<ul>
  <li>این گروه شامل انواع میوه‌ها است و مصرف روزانه 4-2 واحد از آن توصیه می‌شود.</li>
  <li>هر واحد میوه شامل: یک عدد میوه متوسط، نصف لیوان میوه‌های دانه شده (انگور و…)، نصف لیوان آب میوه تازه و طبیعی و یک چهارم لیوان میوه خشک است.</li>
  <li>هر واحد میوه حاوی 15 گرم کربوهیدرات و 60 کیلوکالری انرژی است.</li>
  <li>در هر واحد از میوه تازه، منجمد و خشک شده حدود 2 گرم فیبر وجود دارد.</li>
  <li>آب میوه نسبت به میوه تازه مقدار کمتری فیبر دارد. میوه‌های تازه کامل، بیشتر از آب میوه‌ها حالت سیری ایجاد می‌کنند و برای افرادی که سعی در کاهش وزن خود دارند مناسب‌تر هستند.</li>
  <li>زیاده روی در مصرف میوه‌ها اگر موجب دریافت کالری زیاد شود، می‌تواند موجب چاقی شود.</li>
</ul>

<h3 id="section-3">گروه سبزی‌ها</h3>

<ul>
  <li>این گروه شامل انواع سبزی‌هاست و مصرف روزانه 5-3 واحد از آن توصیه می‌شود.</li>
  <li>هر واحد سبزی شامل: یک لیوان از انواع سبزی‌های خام، نصف لیوان سبزی‌های پخته، نصف لیوان آب سبزی‌ها و یک عدد سیب زمینی متوسط است.</li>
  <li>هر واحد سبزی دارای 3-2 گرم فیبر غذایی است. سبزی‌ها منبع خوب ویتامین‌ها و مواد معدنی هستد.</li>
</ul>

<h3 id="section-4">نقش مصرف میوه و سبزی در پیشگیری و درمان بیماری‌ها:</h3>

<ul>
  <li>میوه‌ها و سبزیها به علت داشتن ویتامین‌ها، مواد معدنی، آنتی اکسیدان‌ها و فیبرها نقش مهمی در پیشگیری و درمان انواع سرطان‌ها، بیماری‌های قلبی- عروقی، سکته مغزی، پوکی استخوان، دیابت و چاقی دارند.</li>
  <li>میوه‌ها و سبزی‌ها به علت داشتن آنتی اکسیدان‌ها و فیبرها از رسوب چربی در دیواره رگ‌ها و گرفتگی عروق جلوگیری می‌کنند.</li>
  <li>فیبرها باعث افزایش حجم مدفوع و افزایش حرکات روده شده و از یبوست جلوگیری می‌کنند.</li>
  <li>فیبرها باعث کاهش فشار درون روده می‌شوند و از بیماری‌هایی چون هموروئید (بواسیر) و دیورتیکولوز پیشگیری می‌کنند.</li>
  <li>فیبرها با کاهش سطح کلسترول خون، از بیماری‌های عروق قلب و مغز جلوگیری می‌کنند.</li>
  <li>فیبرها تخلیه محتویات معده به درون روده و جذب آنها را به تأخیر می‌اندازند و با این کار مانع افزایش ناگهانی قندخون می‌شوند و به همین علت در کنترل بیماری دیابت مفید هستند.</li>
  <li>فیبرها با ایجاد حس سیری، باعث کاهش مصرف غذا شده و به کاهش وزن کمک می‌کنند.</li>
  <li>میوه‌ها و سبزی‌ها نقش محافظتی در ابتلاء  به سرطان کولون و رکتوم دارند.</li>
  <li>میوه‌ها و سبزی‌ها غنی از پتاسیم بوده و مصرف آنها برای کنترل فشارخون و جلوگیری از ریتم‌های قلبی نامنظم مؤثر است.</li>
  <li>میوه‌ها وسبزی‌ها به علت داشتن آنتی اکسیدان‌ها نقش مهمی ‌در مقابله با آلودگی هوا دارند.</li>
</ul>

<h3 id="section-5">نکات بهداشتی در استفاده از میوه و سبزی:</h3>

<ul>
  <li>باقی مانده سموم دفع آفات بر روی میوه‌ها و سبزی‌ها می‌تواند احتمال بروز سرطان‌ها را افزایش دهد.</li>
  <li>سبزی‌ها معمولاً از طریق مدفوع انسان یا حیوان آلوده می‌شوند و علت آلودگی تماس با خاک یا آبیاری با آب آلوده است. بنابراین سبزی‌ها و میوه‌ها را باید قبل از مصرف کاملاً شسته و ضدعفونی نمود.</li>
  <li>میوه‌ها و سبزی‌هایی مثل سیب و خیار باید به دقت شسته شوند و حتی الامکان به صورت پوست کنده مصرف شوند.</li>
  <li>برای نگهداری میوه‌ها در یخچال باید توجه داشت هوا در اطراف همه قسمت‌های میوه جریان داشته باشد. بنابراین نباید میوه‌ها را داخل کیسه‌های نایلونی در یخچال گذاشت.</li>
  <li>برای نگهداری سبزی‌ها بعد از پاک کردن، شستن و ضدعفونی کردن، آنها را داخل یک پارچه تمیز بپیچید و بعد داخل یخچال بگذارید.</li>
  <li>موقع جابجا کردن و شستن میوه‌ها و سبزی‌ها باید مراقب بود پوست آنها زخمی نشود و ضربه نخورد. این کار باعث می‌شود که سبزی‌ها و میوه‌ها زودتر فاسد شوند.</li>
</ul>

<h3 id="section-6">نکات تغذیه ای در استفاده از میوه و سبزی:</h3>

<ul>
  <li>تا جایی‌که ممکن است، میوه‌ها و سبزی‌ها را به صورت خام مصرف نمایید زیرا حرارت، به ویژه اگر طولانی مدت باشد می‌تواند باعث از بین رفتن ویتامین‌های میوه‌ها و سبزی‌ها شود.</li>
  <li>سالادی را که با وعده‌های غذایی مصرف می‌کنید، با فاصله کمی قبل از سرو غذا آماده کنید، زیرا ویتامین‌های موجود در اجزای آن در معرض هوا تخریب می‌شوند.</li>
  <li>استفاده از چاشنی‌هایی مانند آب لیمو، آب نارنج، آب‌غوره و روغن زیتون برای سالاد بسیار بهتر از استفاده از سس‌های مایونز می‌باشد. این سس‌ها حاوی مقدار زیادی چربی هستند که می‌توانند موجب اضافه وزن و چاقی شوند. می‌توان سس سالاد را در منزل با مخلوط کردن مقداری ماست کم چرب، آب لیمو یا آب نارنج یا سرکه، کمی فلفل و روغن زیتون تهیه کرد.</li>
  <li>از جوانه غلات و حبوبات مثل جوانه گندم و ماش همراه سالاد استفاده کنید. جوانه‌ها غنی از ویتامین‌ها به خصوص ویتامین C و املاح هستند.</li>
  <li>از میوه‌ها به عنوان میان وعده استفاده کنید. مصرف میوه‌های کامل بهتر از آب آن‌ها است.</li>
  <li>در تهیه کمپوت‌ها از شکر اضافی استفاده می‌شود، لذا استفاده از میوه‌های تازه به خصوص برای افراد دیابتی بهتر از کمپوت است.</li>
  <li>اگر از کنسرو سبزی‌ها (مانند کنسرو قارچ) استفاده می‌کنید، آنها را با آب بشویید تا نمک اضافی آنها از بین برود.</li>
  <li>از مصرف مقادیر بیش از اندازه فیبر در یک وعده غذایی بپرهیزید زیرا باعث دفع کلسیم، آهن، مس، منیزیم، روی و سلنیوم می‌شود.</li>
  <li>با افزایش مقدار فیبر رژیم غذایی، باید آب بیشتری هم بنوشید.</li>
</ul>

<h2 id="section-7">اهمیت مصرف  میوه و سبزی در برنامه غذایی روزانه</h2>

<p>خداوند در قرآن کریم به مسلمانان دقت و اندیشیدن در طعام و خوردن سبزی و میوه را توصیه نموده است.</p>

<p>مصرف ناکافی میوه و سبزی‌ها علت 31 درصد بیماری‌های ایسکمیک قلب و 11 درصد سکته‌های مغزی در دنیا می‌باشد.</p>

<h2 id="section-8">گروه شیر و فرآورده‌های آن</h2>

<p>شامل: شیر، ماست، پنیر، کشک، دوغ و بستنی.</p>

<p>در سومین ردیف راهنمای غذایی، گروه شیر و فرآورده‌های آن قرار دارد. مواد مغذی این گروه شامل پروتئین‌های گروه B است. این گروه در رشد و استحکام استخوان‌ها، دندان‌ها و سلامت پوست نقش مهمی دارند.
هر واحد از این گروه برابر است با: یک لیوان شیر یا یک لیوان ماست کم چربی، یا 60-45 گرم پنیر (دو قوطی کبریت پنیر) یا دو لیوان دوغ.</p>

<p>برای افراد بزرگسال سالم روزانه مصرف 3-2 واحد از گروه شیر و فرآوردهای آن توصیه می‌شود.</p>

<h2 id="section-9">گروه گوشت، حبوبات، تخم مرغ و مغزها</h2>

<p>شامل: انواع گوشت قرمز (گوسفند و گوساله)، گوشت سفید (مرغ، ماهی و پرندگان)، تخم مرغ و سایر پرندگان، حبوبات (عدس، انواع لوبیا، لپه، نخود و…) و مغزها (گردو، بادام، فندق و…)</p>

<p>در سومین ردیف راهنمای غذایی، گروه گوشت، حبوبات، تخم مرغ و مغزها در کنار گروه شیر و لبنیات قرار دارد. این گروه برای رشد، خون‌سازی و سلامت دستگاه عصبی لازم است. مواد مغذی مهم در گروه گوشت، حبوبات، تخم مرغ  و مغزها پروتئین، آهن، روی، منیزیم و بعضی از انواع ویتامین‌های گروه B و ویتامین “ E” می‌باشد.</p>

<p>هر واحد از این گروه برابر است با: 60 گرم گوشت لخم پخته شده (دو قطعه خورشتی)، نصف ران متوسط یا نصف سینه متوسط مرغ، یا دو عدد تخم مرغ یا نصف لیوان حبوبات پخته، یا یک سوم لیوان انواع مغزها (گردو، فندق، بادام، پسته و تخمه).</p>

<p>برای افراد بزرگسال سالم روزانه مصرف 3-2 واحد از گروه گوشت، حبوبات، تخم مرغ و مغزها توصیه می‌شود.</p>

<h2 id="section-10">گروه متفرقه</h2>

<p>گروه متفرقه (چربی‌ها و قندها) در رأس هرم غذایی قرار گرفته است. این گروه شامل انواع روغن‌ها، سس‌ها، شیرینی، شکلات، نوشابه‌های گازدار، آب میوه‌های صنعتی و … می‌باشد.</p>

<p>توصیه می‌شود افراد بزرگسال در برنامه غذایی روزانه از این گروه کمتر مصرف کنند.</p>

<h2 id="section-11">توصیه‌های مهم:</h2>

<ul>
  <li>برای کامل کردن پروتئین گروه نان و غلات بهتر است آنها را به صورت مخلوط با حبوبات مصرف کنید. (مثلاً عدس پلو، باقلا پلو، عدسی با نان و …)</li>
  <li>انواع غلات بوداده مثل برنجک، گندم برشته، ذرت بوداده، تنقلات با ارزشی هستند و دانش‌آموزان می‌توانند به عنوان میان وعده از آنها استفاده کنند.</li>
  <li>در وعده‌ی صبحانه و میان وعده از سبزی‌ها و میوه‌ها استفاده کنید.</li>
  <li>آب میوه‌های طبیعی بخورید و از خوردن آب میوه‌های صنعتی پرهیز کنید، زیرا یک لیوان آب میوه صنعتی، دارای 10 قاشق غذاخوری شکر است و بعضی از آن‌ها به وسیله آب رقیق شده اند.</li>
  <li>با صرف سبزی‌ها همراه وعده‌های غذایی یک الگوی خوب برای کودکان باشید.</li>
  <li>از شیر و لبنیات کم چرب (5/1 درصد یا کمتر) استفاده کنید.</li>
  <li>حتماً قبل از مصرف هر نوع کشک مقداری آب به آن اضافه کنید و حداقل 5-10 دقیقه در حال به هم زدن بجوشانید. از انواع کشک کم نمک استفاده کنید.</li>
  <li>با اینکه بستنی در گروه شیر و فرآورده‌های آن قرار دارد ولی مقدار قند آن بالاست. بنابراین در مصرف آن زیاده‌روی نکنید تا دچار اضافه وزن و چاقی نشوید.</li>
  <li>چربی و کلسترول مغز، زبان و کله پاچه زیاد است. در مصرف اینگونه مواد غذایی افراط نکنید.</li>
  <li>از گوشت‌های سفید مانند مرغ و ماهی به جای گوشت قرمز استفاده کنید.</li>
  <li>از انواع مغزها (گردو، فندق، بادام و پسته) به عنوان میان وعده مصرف کنید، زیرا برای تأمین پروتئین، انرژی و برخی از مواد مغذی مانند آهن و روی مناسب هستند.</li>
  <li>ماهی‌ها منبع خوبی از امگا-3 هستند. حداقل هفته ای 2 مرتبه از آنها استفاده کنید.</li>
  <li>روغن جامد را به طور کلی از غذای خود حذف کنید.</li>
  <li>از حرارت دادن زیاد روغن‌ها خودداری کنید و برای سرخ کردن از روغن مایع  مخصوص سرخ‌کردنی استفاده کنید.</li>
  <li>مصرف غذاهای شور امکان ابتلاء  به فشار خون بالا را تشدید می‌کند، مصرف نمک را کاهش دهید.اگر در خانواده‌ی خود سابقه‌ی این بیماری را دارید حتماً به این توصیه، جدی‌تر عمل کنید.</li>
</ul>

  </article>


</div>

</div>
</div>

</div>
</body>

</html>
